<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width">
<meta name="theme-color" content="#222"><meta name="generator" content="Hexo 7.3.0">
<meta name="referrer" content="no-referrer" />

  <link rel="apple-touch-icon" sizes="180x180" href="/images/apple-touch-icon.png">
  <link rel="icon" type="image/png" sizes="32x32" href="/images/favicon-32x32.png">
  <link rel="icon" type="image/png" sizes="16x16" href="/images/favicon-16x16.png">

<link rel="stylesheet" href="/css/main.css">



<link rel="stylesheet" href="/lib/@fortawesome/fontawesome-free/css/all.min.css" integrity="sha256-dABdfBfUoC8vJUBOwGVdm8L9qlMWaHTIfXt+7GnZCIo=" crossorigin="anonymous">
  <link rel="stylesheet" href="/lib/animate.css/animate.min.css" integrity="sha256-PR7ttpcvz8qrF57fur/yAx1qXMFJeJFiA6pSzWi0OIE=" crossorigin="anonymous">
  <link rel="stylesheet" href="/lib/@fancyapps/ui/dist/fancybox/fancybox.css" integrity="sha256-zM8WXtG4eUn7dKKNMTuoWZub++VnSfaOpA/8PJfvTBo=" crossorigin="anonymous">
 <!--/add needmoreshare2 in post-->

<script class="next-config" data-name="main" type="application/json">{"hostname":"www.887978.xyz","root":"/","images":"/images","scheme":"Mist","darkmode":false,"version":"8.23.1","exturl":false,"sidebar":{"position":"right","width_expanded":320,"width_dual_column":240,"display":"post","padding":18,"offset":12},"hljswrap":true,"codeblock":{"theme":{"light":"default","dark":"tomorrow-night-bright"},"prism":{"light":"prism","dark":"prism-dark"},"copy_button":{"enable":false,"style":null},"fold":{"enable":false,"height":500},"language":true},"bookmark":{"enable":false,"color":"#222","save":"auto"},"mediumzoom":false,"lazyload":true,"pangu":false,"comments":{"style":"tabs","active":null,"storage":true,"lazyload":true,"nav":null},"stickytabs":false,"motion":{"enable":true,"async":false,"duration":200,"transition":{"menu_item":"fadeInDown","post_block":"fadeIn","post_header":"fadeInDown","post_body":"fadeInDown","coll_header":"fadeInLeft","sidebar":"fadeInUp"}},"i18n":{"placeholder":"搜索...","empty":"没有找到任何搜索结果：${query}","hits_time":"找到 ${hits} 个搜索结果（用时 ${time} 毫秒）","hits":"找到 ${hits} 个搜索结果"},"path":"/search.xml","localsearch":{"enable":true,"trigger":"auto","top_n_per_article":1,"unescape":false,"preload":false}}</script><script src="/js/config.js" defer></script>

    <meta name="description" content="九三，君子终日乾乾，夕惕若，厉无咎。“乾乾”，乾而又乾，健之笃也。“惕 若”，忧其行之过健而有戒也。“厉”危也。凡言“无咎”者，并宜若有咎而无之也。三、四皆人位，而人依乎地以立功，三尤为人事焉，故于此言君子之道。内卦 已成，乾道已定，故曰“终日”。九二德施已普，而三尤健行不已，必极其至，故曰“乾乾”。然阳刚已至，安于外卦之下，虽进而不敢骤达于天，惟恐不胜其任， 故日“夕惕若”。其象与上九同，刚过而">
<meta property="og:type" content="article">
<meta property="og:title" content="船山文集《周易内传》乾 三、四、五、上爻">
<meta property="og:url" content="http://www.887978.xyz/article/40075.html">
<meta property="og:site_name" content="日新知">
<meta property="og:description" content="九三，君子终日乾乾，夕惕若，厉无咎。“乾乾”，乾而又乾，健之笃也。“惕 若”，忧其行之过健而有戒也。“厉”危也。凡言“无咎”者，并宜若有咎而无之也。三、四皆人位，而人依乎地以立功，三尤为人事焉，故于此言君子之道。内卦 已成，乾道已定，故曰“终日”。九二德施已普，而三尤健行不已，必极其至，故曰“乾乾”。然阳刚已至，安于外卦之下，虽进而不敢骤达于天，惟恐不胜其任， 故日“夕惕若”。其象与上九同，刚过而">
<meta property="og:locale" content="zh_CN">
<meta property="article:published_time" content="2016-07-27T05:10:35.000Z">
<meta property="article:modified_time" content="2025-10-29T03:07:13.127Z">
<meta property="article:author" content="zhinuo">
<meta property="article:tag" content="阴阳">
<meta property="article:tag" content="周易">
<meta property="article:tag" content="王夫之">
<meta property="article:tag" content="八卦">
<meta property="article:tag" content="六十四卦">
<meta property="article:tag" content="乾坤">
<meta property="article:tag" content="爻辞">
<meta name="twitter:card" content="summary">


<link rel="canonical" href="http://www.887978.xyz/article/40075.html">



<script class="next-config" data-name="page" type="application/json">{"sidebar":"","isHome":false,"isPost":true,"lang":"zh-CN","comments":true,"permalink":"http://www.887978.xyz/article/40075.html","path":"article/40075.html","title":"船山文集《周易内传》乾 三、四、五、上爻"}</script>

<script class="next-config" data-name="calendar" type="application/json">""</script>
<title>船山文集《周易内传》乾 三、四、五、上爻 | 日新知</title>
  







<link rel="dns-prefetch" href="https://rxzwaline.vercel.app">
  <noscript>
    <link rel="stylesheet" href="/css/noscript.css">
  </noscript>
<link rel="alternate" href="/atom.xml" title="日新知" type="application/atom+xml">
</head>

<body itemscope itemtype="http://schema.org/WebPage" class="use-motion">
  <div class="headband"></div>

  <main class="main">
    <div class="column">
      <header class="header" itemscope itemtype="http://schema.org/WPHeader"><div class="site-brand-container">
  <div class="site-nav-toggle">
    <div class="toggle" aria-label="切换导航栏" role="button">
        <span class="toggle-line"></span>
        <span class="toggle-line"></span>
        <span class="toggle-line"></span>
    </div>
  </div>

  <div class="site-meta">

    <a href="/" class="brand" rel="start">
      <i class="logo-line"></i>
      <p class="site-title">日新知</p>
      <i class="logo-line"></i>
    </a>
      <p class="site-subtitle" itemprop="description">知行诺一</p>
  </div>

  <div class="site-nav-right">
    <div class="toggle popup-trigger" aria-label="搜索" role="button">
        <i class="fa fa-search fa-fw fa-lg"></i>
    </div>
  </div>
</div>



<nav class="site-nav">
  <ul class="main-menu menu"><li class="menu-item menu-item-home"><a href="/" rel="section"><i class="fa fa-home fa-fw"></i>首页</a></li><li class="menu-item menu-item-tags"><a href="/tags/" rel="section"><i class="fa fa-tags fa-fw"></i>标签</a></li><li class="menu-item menu-item-categories"><a href="/categories/" rel="section"><i class="fa fa-tasks fa-fw"></i>分类</a></li><li class="menu-item menu-item-archives"><a href="/archives/" rel="section"><i class="fa fa-archive fa-fw"></i>归档</a></li><li class="menu-item menu-item-intro"><a href="/intro/" rel="section"><i class="fa fa-hashtag fa-fw"></i>自话</a></li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup"><div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" maxlength="80"
           placeholder="搜索..." spellcheck="false"
           type="search" class="search-input">
  </div>
  <span class="popup-btn-close" role="button">
    <i class="fa fa-times-circle"></i>
  </span>
</div>
<div class="search-result-container no-result">
  <div class="search-result-icon">
    <i class="fa fa-spinner fa-pulse fa-5x"></i>
  </div>
</div>

    </div>
  </div>

</header>
        
  
  <aside class="sidebar">

    <div class="sidebar-inner sidebar-nav-active sidebar-toc-active">
      <ul class="sidebar-nav">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <div class="sidebar-panel-container">
        <!--noindex-->
        <div class="post-toc-wrap sidebar-panel">
            <div class="post-toc animated"><ol class="nav"><li class="nav-item nav-level-3"><a class="nav-link" href="#%E4%B9%9D%E4%B8%89%EF%BC%8C%E5%90%9B%E5%AD%90%E7%BB%88%E6%97%A5%E4%B9%BE%E4%B9%BE%EF%BC%8C%E5%A4%95%E6%83%95%E8%8B%A5%EF%BC%8C%E5%8E%89%E6%97%A0%E5%92%8E%E3%80%82"><span class="nav-text">九三，君子终日乾乾，夕惕若，厉无咎。</span></a></li><li class="nav-item nav-level-3"><a class="nav-link" href="#%E4%B9%9D%E5%9B%9B%EF%BC%8C%E6%88%96%E8%B7%83%E5%9C%A8%E6%B8%8A%EF%BC%8C%E6%97%A0%E5%92%8E%E3%80%82"><span class="nav-text">九四，或跃在渊，无咎。</span></a></li><li class="nav-item nav-level-3"><a class="nav-link" href="#%E4%B8%8A%E4%B9%9D%EF%BC%8C%E4%BA%A2%E9%BE%99%E6%9C%89%E6%82%94%E3%80%82"><span class="nav-text">上九，亢龙有悔。</span></a></li><li class="nav-item nav-level-3"><a class="nav-link" href="#%E7%94%A8%E4%B9%9D%EF%BC%8C%E8%A7%81%E7%BE%A4%E9%BE%99%E6%97%A0%E9%A6%96%EF%BC%8C%E5%90%89%E3%80%82"><span class="nav-text">用九，见群龙无首，吉。</span></a></li></ol></div>
        </div>
        <!--/noindex-->

        <div class="site-overview-wrap sidebar-panel">
          <div class="site-author animated" itemprop="author" itemscope itemtype="http://schema.org/Person">
    <img class="site-author-image" itemprop="image" alt="知诺"
      src="/images/logoV_s.png">
  <p class="site-author-name" itemprop="name">知诺</p>
  <div class="site-description" itemprop="description">易知 简能</div>
</div>
<div class="site-state-wrap animated">
  <nav class="site-state">
      <div class="site-state-item site-state-posts">
        <a href="/archives/">
          <span class="site-state-item-count">410</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
          <a href="/categories/">
        <span class="site-state-item-count">4</span>
        <span class="site-state-item-name">分类</span></a>
      </div>
      <div class="site-state-item site-state-tags">
          <a href="/tags/">
        <span class="site-state-item-count">190</span>
        <span class="site-state-item-name">标签</span></a>
      </div>
  </nav>
</div>
  <div class="links-of-author animated">
      <span class="links-of-author-item">
        <a href="https://github.com/budaig" title="GitHub → https:&#x2F;&#x2F;github.com&#x2F;budaig" rel="noopener me" target="_blank"><i class="fab fa-github fa-fw"></i>GitHub</a>
      </span>
      <span class="links-of-author-item">
        <a href="https://weibo.com/budaig" title="微博 → https:&#x2F;&#x2F;weibo.com&#x2F;budaig" rel="noopener me" target="_blank"><i class="fab fa-weibo fa-fw"></i>微博</a>
      </span>
      <span class="links-of-author-item">
        <a href="mailto:budaig@outlook.com" title="E-Mail → mailto:budaig@outlook.com" rel="noopener me" target="_blank"><i class="fa fa-envelope fa-fw"></i>E-Mail</a>
      </span>
  </div>

        </div>
      </div>
    </div>

    
    <div class="sidebar-inner sidebar-blogroll">
      <div class="links-of-blogroll animated">
        <div class="links-of-blogroll-title"><i class="fa fa-globe fa-fw"></i>
          链接
        </div>
        <ul class="links-of-blogroll-list">
            <li class="links-of-blogroll-item">
              <a href="https://www.887978.xyz/" title="https:&#x2F;&#x2F;www.887978.xyz">日新知</a>
            </li>
        </ul>
      </div>
    </div>
  </aside>


    </div>

    <div class="main-inner post posts-expand">


  


<div class="post-block">
  
  

  <article itemscope itemtype="http://schema.org/Article" class="post-content" lang="zh-CN">
    <link itemprop="mainEntityOfPage" href="http://www.887978.xyz/article/40075.html">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/logoV_s.png">
      <meta itemprop="name" content="知诺">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="日新知">
      <meta itemprop="description" content="易知 简能">
    </span>

    <span hidden itemprop="post" itemscope itemtype="http://schema.org/CreativeWork">
      <meta itemprop="name" content="船山文集《周易内传》乾 三、四、五、上爻 | 日新知">
      <meta itemprop="description" content="">
    </span>
      <header class="post-header">
        <h1 class="post-title" itemprop="name headline">
          船山文集《周易内传》乾 三、四、五、上爻
        </h1>

        <div class="post-meta-container">
          <div class="post-meta">
    <span class="post-meta-item">
      <span class="post-meta-item-icon">
        <i class="far fa-calendar"></i>
      </span>
      <span class="post-meta-item-text">发表</span>

      <time title="创建：2016年07月27日 13:10:35" itemprop="dateCreated datePublished" datetime="2016-07-27T13:10:35+08:00">2016年07月27日</time>
    </span>
    <span class="post-meta-item">
      <span class="post-meta-item-icon">
        <i class="far fa-folder"></i>
      </span>
      <span class="post-meta-item-text">分类</span>
        <span itemprop="about" itemscope itemtype="http://schema.org/Thing">
          <a href="/categories/essence/" itemprop="url" rel="index"><span itemprop="name">经</span></a>
        </span>
    </span>

  
  
  <span class="post-meta-item">
    
    <span class="post-meta-item-icon">
      <i class="far fa-comment"></i>
    </span>
    <span class="post-meta-item-text">Waline：</span>
  
    <a title="waline" href="/article/40075.html#waline" itemprop="discussionUrl">
      <span class="post-comments-count waline-comment-count" data-path="/article/40075.html" itemprop="commentCount"></span>
    </a>
  </span>
  
  
    <span class="post-meta-item" title="字数">
      <span class="post-meta-item-icon">
        <i class="far fa-file-word"></i>
      </span>
      <span class="post-meta-item-text">字数：</span>
      <span>1.6k</span>
    </span>
</div>

        </div>
      </header>

    
    
    
    <div class="post-body" itemprop="articleBody"><h3 id="九三，君子终日乾乾，夕惕若，厉无咎。"><a href="#九三，君子终日乾乾，夕惕若，厉无咎。" class="headerlink" title="九三，君子终日乾乾，夕惕若，厉无咎。"></a><strong>九三，君子终日乾乾，夕惕若，厉无咎。</strong></h3><p>“乾乾”，乾而又乾，健之笃也。“惕 若”，忧其行之过健而有戒也。“厉”危也。凡言“无咎”者，并宜若有咎而无之也。三、四皆人位，而人依乎地以立功，三尤为人事焉，故于此言君子之道。内卦 已成，乾道已定，故曰“终日”。九二德施已普，而三尤健行不已，必极其至，故曰“乾乾”。然阳刚已至，安于外卦之下，虽进而不敢骤达于天，惟恐不胜其任， 故日“夕惕若”。其象与上九同，刚过而进不已，危道也，故“厉”。“厉”则咎矣。以“惕若”内省其“乾乾”，是以“无咎”。君子希圣之功，竭才求进，其引 天下为己任也，无所疑贰，然刚于有为者，惟恐动而有咎，方“乾乾”而即“惕若”，知圣域之难登，天命之难受也。君子之德如此其敏以慎，而但言“无咎”，德 至圣人，犹以无大过为难也。凡言“无咎”，小大非一，此则就君子寡过之深心而言也。<br><code>：乾健不已，则事功可期。克己宽人，则虽厉而无咎。</code>  </p>
<h3 id="九四，或跃在渊，无咎。"><a href="#九四，或跃在渊，无咎。" class="headerlink" title="九四，或跃在渊，无咎。"></a><strong>九四，或跃在渊，无咎。</strong></h3><p>“四” 超出于下卦之上，故曰“跃”。居上卦之下，仰承二阳而为退爻，以阳处阴，故又曰“在渊”。或跃也，或在渊也，疑而未决。志健而虑深，则其跃也，不以躁进为 咎；其在渊也，不以怯退为咎；两倶似咎而皆无咎也。未达一间而“欲罢不能”，止不如进也；“欲从末由”，进而止也。“上帝临女，勿贰尔心”，止不如进也； “俟时而后兴”，进而止也。处此者，君子忧患之府，圣人慎动之几，惟纯乾为道而介其时，乃能胜之。甚矣，免于咎之难也！<br><code>：事功之成，终始一贯，然不可必。知位安时，则进、退皆无咎。</code><br><strong>九五，飞龙在天，利见大人。</strong></p>
<p>纯 乾之德，积清刚而履天位，天下莫测其所自，在己亦非期必而至；惟不舍其健行，一旦自致，故为“飞”之象焉。豁然一贯而天德全，天佑人助而王业成，道行则揖 让而有天下，道明则教思垂于万世，占者弗敢当，学者亦弗敢自信，故为圣人作而天下“利见”之象。惟君子为能利见之，则虽尧、舜、周、孔之已没，乐其道而愿 学焉，亦利见也。若小人革面以遵路，亦可为寡过之民。<br><code>：圣人、君子，功济百姓，德化万世，天下乐见之。</code>  </p>
<h3 id="上九，亢龙有悔。"><a href="#上九，亢龙有悔。" class="headerlink" title="上九，亢龙有悔。"></a><strong>上九，亢龙有悔。</strong></h3><p>“亢”， 自髙而抑物之谓。行之未有大失，而终不慊于心之谓“悔”。卦之六爻，初、三、 五，三才之正位也；二、四、上，重爻非正位，而上为天之远于人者。三爻皆阴，非阳所利，特二居地位，利于上升，故为多誉之爻，且于贞悔二象为得中。四、上 不然；上尤不切于人用。龙德，履天位而极矣，上则无余地矣。积策至于二百一十六，无余数矣。天地阴阳之撰，位与数皆无余焉，更健行不已，将何往乎？德极其 刚，行极其健，非无一时极盛之观，而后且有悔。然不损其为龙德者，自强不息，尽其大正，则悔所不恤，圣人固不以知罪易其心也。此爻于理势皆君子之所戒，惟 学问之道不然，愤乐而不知老之将至，任重道远，死而后已，不以亢悔为忧。故文言专言天道人事，而不及圣学。<br><code>：知终终之。</code>  </p>
<h3 id="用九，见群龙无首，吉。"><a href="#用九，见群龙无首，吉。" class="headerlink" title="用九，见群龙无首，吉。"></a><strong>用九，见群龙无首，吉。</strong></h3><p>“用九”，六爻皆九，阳极而动也。旧说以为筮得乾者，六爻皆动，则占此爻。“用”者，动而见于行事之谓。筮法：归奇为不用之余，过揲为所用之数。六爻过揲之策，皆四其九。归奇之十三，不成象数而不用。其所用以合天道、占人事者，皆九也，故曰“用九”。</p>
<p>“见” 者，学易者明其理，占易者知其道，因而见天则以尽人能，则吉。六爻皆具象数之全，秉至刚之德，各乘时以自强。二、五虽尊履中位，而志同德齐，相与为群，无 贵贱之差等。既为群矣，何首何从之有？“无首”者，无所不用其极之谓也。为潜，为见，为跃，为飞，为亢，因其时而乘之耳。规其大，尤慎其小；敦其止，尤敏 其行；一以贯之, 而非执一以强贯乎万也。博学而详说，乃以反约；无适无莫，而后比于义。能见此者，庶几于自强不息之天德，而吉应之矣。</p>
<p>邪说波行，皆有首而违天则者也。如近世陆、王之学，窃释氏立宗之旨，单提—义，秘相授受，终流为无忌惮之小人，而凶随之，其炯鉴已。王弼附老氏“不敢为天下先”之说，谓“无首”为藏头缩项之术，则是孤龙而丧其元也。本义因之，所不敢从。<br><code>：因时而应，为不已之乾行，或潜，或跃，或飞，或亢。吉，存乎其人、其心。</code></p>
</div>
    </div>

    
    
    

    <footer class="post-footer">
          

<div class="post-copyright">
<ul>
  <li class="post-copyright-author">
      <strong>本文作者： </strong>知诺
  </li>
  <li class="post-copyright-link">
      <strong>本文链接：</strong>
      <a href="http://www.887978.xyz/article/40075.html" title="船山文集《周易内传》乾 三、四、五、上爻">http://www.887978.xyz/article/40075.html</a>
  </li>
  <li class="post-copyright-license">
      <strong>版权声明： </strong>本博客文章除特别声明外，均采用 <a href="https://creativecommons.org/licenses/by-nc-sa/4.0/" rel="noopener" target="_blank"><i class="fab fa-fw fa-creative-commons"></i>BY-NC-SA</a> 许可协议。转载请注明出处！
  </li>
</ul>
</div>

          <div class="followme">
  <span>欢迎订阅或关注</span>

  <div class="social-list">

      <div class="social-item">
          <a target="_blank" class="social-link" href="/atom.xml">
            <span class="icon">
              <i class="fa fa-rss"></i>
            </span>

            <span class="label">RSS</span>
          </a>
      </div>

      <div class="social-item">
          <a target="_blank" class="social-link" href="https://budaig.github.io">
            <span class="icon">
              <i class="fab fa-github"></i>
            </span>

            <span class="label">GitHub</span>
          </a>
      </div>
  </div>
</div>

          <div class="post-tags">
              <a href="/tags/%E9%98%B4%E9%98%B3/" rel="tag"><i class="fa fa-tag"></i> 阴阳</a>
              <a href="/tags/%E5%91%A8%E6%98%93/" rel="tag"><i class="fa fa-tag"></i> 周易</a>
              <a href="/tags/%E7%8E%8B%E5%A4%AB%E4%B9%8B/" rel="tag"><i class="fa fa-tag"></i> 王夫之</a>
              <a href="/tags/%E5%85%AB%E5%8D%A6/" rel="tag"><i class="fa fa-tag"></i> 八卦</a>
              <a href="/tags/%E5%85%AD%E5%8D%81%E5%9B%9B%E5%8D%A6/" rel="tag"><i class="fa fa-tag"></i> 六十四卦</a>
              <a href="/tags/%E4%B9%BE%E5%9D%A4/" rel="tag"><i class="fa fa-tag"></i> 乾坤</a>
              <a href="/tags/%E7%88%BB%E8%BE%9E/" rel="tag"><i class="fa fa-tag"></i> 爻辞</a>
          </div>

        

          <div class="post-nav">
            <div class="post-nav-item">
                <a href="/article/26419.html" rel="prev" title="分享：方解一篇 - 中医裘万吉">
                  <i class="fa fa-angle-left"></i> 分享：方解一篇 - 中医裘万吉
                </a>
            </div>
            <div class="post-nav-item">
                <a href="/article/35731.html" rel="next" title="立秋">
                  立秋 <i class="fa fa-angle-right"></i>
                </a>
            </div>
          </div>
    </footer>
  </article>
</div>






    <div class="comments" id="waline"></div>
</div>
  </main>

  <footer class="footer">
    <div class="footer-inner">

  <div class="copyright">
    &copy; 2016 – 
    <span itemprop="copyrightYear">2025</span>
    <span class="with-love">
      <i class="fa fa-heart"></i>
    </span>
    <span class="author" itemprop="copyrightHolder"><a href="/">日新知</a></span>
  </div>
  <div class="powered-by">Powered by <a href="https://hexo.io/" rel="noopener" target="_blank">Hexo</a> & <a href="https://theme-next.js.org/mist/" rel="noopener" target="_blank">NexT.Mist</a>
  </div>

    </div>
  </footer>

  
  <div class="toggle sidebar-toggle" role="button">
    <span class="toggle-line"></span>
    <span class="toggle-line"></span>
    <span class="toggle-line"></span>
  </div>
  <div class="sidebar-dimmer"></div>
  <div class="back-to-top" role="button" aria-label="返回顶部">
    <i class="fa fa-arrow-up fa-lg"></i>
    <span>0%</span>
  </div>
  <div class="reading-progress-bar"></div>

<noscript>
  <div class="noscript-warning">Theme NexT works best with JavaScript enabled</div>
</noscript>


  
  <script src="/lib/animejs/lib/anime.min.js" integrity="sha256-XL2inqUJaslATFnHdJOi9GfQ60on8Wx1C2H8DYiN1xY=" crossorigin="anonymous" defer></script>
  <script src="/lib/@fancyapps/ui/dist/fancybox/fancybox.umd.js" integrity="sha256-hiUEBwFEpLF6DlB8sGXlKo4kPZ46Ui4qGpd0vrVkOm4=" crossorigin="anonymous" defer></script>
  <script src="/lib/lozad/dist/lozad.min.js" integrity="sha256-mOFREFhqmHeQbXpK2lp4nA3qooVgACfh88fpJftLBbc=" crossorigin="anonymous" defer></script>
<script src="/js/comments.js" defer></script><script src="/js/utils.js" defer></script><script src="/js/motion.js" defer></script><script src="/js/schemes/muse.js" defer></script><script src="/js/sidebar.js" defer></script><script src="/js/next-boot.js" defer></script>

  <script src="/lib/hexo-generator-searchdb/dist/search.js" integrity="sha256-1kfA5uHPf65M5cphT2dvymhkuyHPQp5A53EGZOnOLmc=" crossorigin="anonymous" defer></script>
<script src="/js/third-party/search/local-search.js" defer></script>




  <script src="/js/third-party/fancybox.js" defer></script>



  




<script class="next-config" data-name="waline" type="application/json">{"lang":"zh-CN","enable":true,"serverURL":"https://rxzwaline.vercel.app","cssUrl":"https://unpkg.com/@waline/client@v2/dist/waline.css","commentCount":false,"pageview":false,"locale":{"placeholder":"闻言如见其人"},"dark":"auto","visitor":false,"meta":["nick","mail","link"],"requiredMeta":["nick"],"pageSize":10,"el":"#waline","comment":true,"libUrl":"//unpkg.com/@waline/client@v2/dist/waline.js","path":"/article/40075.html"}</script>
<link rel="stylesheet" href="https://unpkg.com/@waline/client@v2/dist/waline.css">
<script>
document.addEventListener('page:loaded', () => {
  NexT.utils.loadComments(CONFIG.waline.el).then(() =>
    NexT.utils.getScript(CONFIG.waline.libUrl, { condition: window.Waline })
  ).then(() => 
    Waline.init(Object.assign({}, CONFIG.waline,{ el: document.querySelector(CONFIG.waline.el) }))
  );
});
</script>

</body>
</html>
