<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width">
<meta name="theme-color" content="#222"><meta name="generator" content="Hexo 8.1.1">
<meta name="referrer" content="no-referrer" />

  <link rel="apple-touch-icon" sizes="180x180" href="/images/apple-touch-icon.png">
  <link rel="icon" type="image/png" sizes="32x32" href="/images/favicon-32x32.png">
  <link rel="icon" type="image/png" sizes="16x16" href="/images/favicon-16x16.png">

<link rel="stylesheet" href="/css/main.css">



<link rel="stylesheet" href="/lib/@fortawesome/fontawesome-free/css/all.min.css" integrity="sha256-VHqXKFhhMxcpubYf9xiWdCiojEbY9NexQ4jh8AxbvcM=" crossorigin="anonymous">
  <link rel="stylesheet" href="/lib/animate.css/animate.min.css" integrity="sha256-PR7ttpcvz8qrF57fur/yAx1qXMFJeJFiA6pSzWi0OIE=" crossorigin="anonymous">
  <link rel="stylesheet" href="/lib/@fancyapps/ui/dist/fancybox/fancybox.css" integrity="sha256-gkQVf8UKZgQ0HyuxL/VnacadJ+D2Kox2TCEBuNQg5+w=" crossorigin="anonymous">
 <!--/add needmoreshare2 in post-->

<script class="next-config" data-name="main" type="application/json">{"hostname":"www.887978.xyz","root":"/","images":"/images","scheme":"Mist","darkmode":false,"version":"8.27.0","exturl":false,"sidebar":{"position":"right","width_expanded":320,"width_dual_column":240,"display":"post","padding":18,"offset":12},"hljswrap":true,"codeblock":{"theme":{"light":"default","dark":"tomorrow-night-bright"},"prism":{"light":"prism","dark":"prism-dark"},"copy_button":{"enable":false,"style":null},"fold":{"enable":false,"height":500},"language":true},"bookmark":{"enable":false,"color":"#222","save":"auto"},"mediumzoom":false,"lazyload":true,"pangu":false,"comments":{"style":"tabs","active":null,"storage":true,"lazyload":true,"nav":null},"stickytabs":false,"motion":{"enable":true,"async":false,"duration":200,"transition":{"menu_item":"fadeInDown","post_block":"fadeIn","post_header":"fadeInDown","post_body":"fadeInDown","coll_header":"fadeInLeft","sidebar":"fadeInUp"}},"i18n":{"placeholder":"搜索...","empty":"没有找到任何搜索结果：${query}","hits_time":"找到 ${hits} 个搜索结果（用时 ${time} 毫秒）","hits":"找到 ${hits} 个搜索结果"},"path":"/search.xml","localsearch":{"enable":true,"trigger":"auto","top_n_per_article":1,"unescape":false,"preload":false}}</script><script src="/js/config.js" defer></script>

    <meta name="description" content="地天泰 (综卦否 错卦否 交互卦归妹 本兑重震)天位乎上地位乎下，谁为为之？道奠之，故曰“一阴一阳之谓道先阴后阳者数自下生。”降其浊者，清者自升，故曰“天地定位。”终古而奠者如斯，则道者一成而不可易也。今以乾下坤上而目之曰“交”，坤下乾上而目之曰“不交”，则将易其所奠而别立道以推荡之乎？曰：非也。道行于乾坤之全，而其用必以人为依。不依乎人者，人不得而用之，则耳目所穷，功效亦废，其道可知，而不必知。">
<meta property="og:type" content="article">
<meta property="og:title" content="船山文集《周易外传》泰">
<meta property="og:url" content="http://www.887978.xyz/article/645667c8.html">
<meta property="og:site_name" content="日新知">
<meta property="og:description" content="地天泰 (综卦否 错卦否 交互卦归妹 本兑重震)天位乎上地位乎下，谁为为之？道奠之，故曰“一阴一阳之谓道先阴后阳者数自下生。”降其浊者，清者自升，故曰“天地定位。”终古而奠者如斯，则道者一成而不可易也。今以乾下坤上而目之曰“交”，坤下乾上而目之曰“不交”，则将易其所奠而别立道以推荡之乎？曰：非也。道行于乾坤之全，而其用必以人为依。不依乎人者，人不得而用之，则耳目所穷，功效亦废，其道可知，而不必知。">
<meta property="og:locale" content="zh_CN">
<meta property="article:published_time" content="2021-12-25T08:13:58.000Z">
<meta property="article:modified_time" content="2026-02-13T13:32:01.697Z">
<meta property="article:author" content="nuowei">
<meta property="article:tag" content="六十四卦">
<meta property="article:tag" content="周易">
<meta property="article:tag" content="王夫之">
<meta property="article:tag" content="阴阳">
<meta name="twitter:card" content="summary">


<link rel="canonical" href="http://www.887978.xyz/article/645667c8.html">



<script class="next-config" data-name="page" type="application/json">{"sidebar":"","isHome":false,"isPost":true,"lang":"zh-CN","comments":true,"permalink":"http://www.887978.xyz/article/645667c8.html","path":"article/645667c8.html","title":"船山文集《周易外传》泰"}</script>

<script class="next-config" data-name="calendar" type="application/json">""</script>
<title>船山文集《周易外传》泰 | 日新知</title>
  







<link rel="dns-prefetch" href="https://rxzwaline.vercel.app">
  <noscript>
    <link rel="stylesheet" href="/css/noscript.css">
  </noscript>
<link rel="alternate" href="/atom.xml" title="日新知" type="application/atom+xml">
</head>

<body itemscope itemtype="http://schema.org/WebPage" class="use-motion">
  <div class="headband"></div>

  <main class="main">
    <div class="column">
      <header class="header" itemscope itemtype="http://schema.org/WPHeader"><div class="site-brand-container">
  <div class="site-nav-toggle">
    <div class="toggle" aria-label="切换导航栏" role="button">
        <span class="toggle-line"></span>
        <span class="toggle-line"></span>
        <span class="toggle-line"></span>
    </div>
  </div>

  <div class="site-meta">

    <a href="/" class="brand" rel="start">
      <i class="logo-line"></i>
      <p class="site-title">日新知</p>
      <i class="logo-line"></i>
    </a>
      <p class="site-subtitle" itemprop="description">日新知</p>
  </div>

  <div class="site-nav-right">
    <div class="toggle popup-trigger" aria-label="搜索" role="button">
        <i class="fa fa-search fa-fw fa-lg"></i>
    </div>
  </div>
</div>



<nav class="site-nav">
  <ul class="main-menu menu"><li class="menu-item menu-item-home"><a href="/" rel="section"><i class="fa fa-home fa-fw"></i>首页</a></li><li class="menu-item menu-item-tags"><a href="/tags/" rel="section"><i class="fa fa-tags fa-fw"></i>标签</a></li><li class="menu-item menu-item-categories"><a href="/categories/" rel="section"><i class="fa fa-tasks fa-fw"></i>分类</a></li><li class="menu-item menu-item-archives"><a href="/archives/" rel="section"><i class="fa fa-archive fa-fw"></i>归档</a></li><li class="menu-item menu-item-intro"><a href="/intro/" rel="section"><i class="fa fa-hashtag fa-fw"></i>自话</a></li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup"><div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" maxlength="80"
           placeholder="搜索..." spellcheck="false"
           type="search" class="search-input">
  </div>
  <span class="popup-btn-close" role="button">
    <i class="fa fa-times-circle"></i>
  </span>
</div>
<div class="search-result-container no-result">
  <div class="search-result-icon">
    <i class="fa fa-spinner fa-pulse fa-5x"></i>
  </div>
</div>

    </div>
  </div>

</header>
        
  
  <aside class="sidebar">

    <div class="sidebar-inner sidebar-nav-active sidebar-toc-active">
      <ul class="sidebar-nav">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <div class="sidebar-panel-container">
        <!--noindex-->
        <div class="post-toc-wrap sidebar-panel">
            <div class="post-toc animated"><ol class="nav"><li class="nav-item nav-level-3"><a class="nav-link" href="#%E5%9C%B0%E5%A4%A9%E6%B3%B0-%E7%BB%BC%E5%8D%A6%E5%90%A6-%E9%94%99%E5%8D%A6%E5%90%A6-%E4%BA%A4%E4%BA%92%E5%8D%A6%E5%BD%92%E5%A6%B9-%E6%9C%AC%E5%85%91%E9%87%8D%E9%9C%87"><span class="nav-text">地天泰 (综卦否 错卦否 交互卦归妹 本兑重震)</span></a></li></ol></div>
        </div>
        <!--/noindex-->

        <div class="site-overview-wrap sidebar-panel">
          <div class="site-author animated" itemprop="author" itemscope itemtype="http://schema.org/Person">
    <img class="site-author-image" itemprop="image" alt="诺为"
      src="/images/logoV_s.png">
  <p class="site-author-name" itemprop="name">诺为</p>
  <div class="site-description" itemprop="description">易知 简能</div>
</div>
<div class="site-state-wrap animated">
  <nav class="site-state">
      <div class="site-state-item site-state-posts">
        <a href="/archives/">
          <span class="site-state-item-count">443</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
          <a href="/categories/">
        <span class="site-state-item-count">4</span>
        <span class="site-state-item-name">分类</span></a>
      </div>
      <div class="site-state-item site-state-tags">
          <a href="/tags/">
        <span class="site-state-item-count">190</span>
        <span class="site-state-item-name">标签</span></a>
      </div>
  </nav>
</div>
  <div class="links-of-author animated">
      <span class="links-of-author-item">
        <a href="https://github.com/budaig" title="GitHub → https:&#x2F;&#x2F;github.com&#x2F;budaig" rel="noopener me" target="_blank"><i class="fab fa-github fa-fw"></i>GitHub</a>
      </span>
      <span class="links-of-author-item">
        <a href="https://weibo.com/budaig" title="微博 → https:&#x2F;&#x2F;weibo.com&#x2F;budaig" rel="noopener me" target="_blank"><i class="fab fa-weibo fa-fw"></i>微博</a>
      </span>
      <span class="links-of-author-item">
        <a href="mailto:budaig@outlook.com" title="E-Mail → mailto:budaig@outlook.com" rel="noopener me" target="_blank"><i class="fa fa-envelope fa-fw"></i>E-Mail</a>
      </span>
  </div>

        </div>
      </div>
    </div>

    
    <div class="sidebar-inner sidebar-blogroll">
      <div class="links-of-blogroll animated">
        <div class="links-of-blogroll-title"><i class="fa fa-globe fa-fw"></i>
          链接
        </div>
        <ul class="links-of-blogroll-list">
            <li class="links-of-blogroll-item">
              <a href="https://www.887978.xyz/" title="https:&#x2F;&#x2F;www.887978.xyz">日新知</a>
            </li>
        </ul>
      </div>
    </div>
  </aside>


    </div>

    <div class="main-inner post posts-expand">


  


<div class="post-block">
  
  

  <article itemscope itemtype="http://schema.org/Article" class="post-content" lang="zh-CN">
    <link itemprop="mainEntityOfPage" href="http://www.887978.xyz/article/645667c8.html">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/logoV_s.png">
      <meta itemprop="name" content="诺为">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="日新知">
      <meta itemprop="description" content="易知 简能">
    </span>

    <span hidden itemprop="post" itemscope itemtype="http://schema.org/CreativeWork">
      <meta itemprop="name" content="船山文集《周易外传》泰 | 日新知">
      <meta itemprop="description" content="">
    </span>
      <header class="post-header">
        <h1 class="post-title" itemprop="name headline">
          船山文集《周易外传》泰
        </h1>

        <div class="post-meta-container">
          <div class="post-meta">
    <span class="post-meta-item">
      <span class="post-meta-item-icon">
        <i class="far fa-calendar"></i>
      </span>
      <span class="post-meta-item-text">发表</span>

      <time title="创建：2021年12月25日 16:13:58" itemprop="dateCreated datePublished" datetime="2021-12-25T16:13:58+08:00">2021年12月25日</time>
    </span>
    <span class="post-meta-item">
      <span class="post-meta-item-icon">
        <i class="far fa-folder"></i>
      </span>
      <span class="post-meta-item-text">分类</span>
        <span itemprop="about" itemscope itemtype="http://schema.org/Thing">
          <a href="/categories/essence/" itemprop="url" rel="index"><span itemprop="name">经</span></a>
        </span>
    </span>

  
  
  <span class="post-meta-item">
    
    <span class="post-meta-item-icon">
      <i class="far fa-comment"></i>
    </span>
    <span class="post-meta-item-text">Waline：</span>
  
    <a title="waline" href="/article/645667c8.html#waline" itemprop="discussionUrl">
      <span class="post-comments-count waline-comment-count" data-path="/article/645667c8.html" itemprop="commentCount"></span>
    </a>
  </span>
  
  
    <span class="post-meta-item" title="字数">
      <span class="post-meta-item-icon">
        <i class="far fa-file-word"></i>
      </span>
      <span class="post-meta-item-text">字数：</span>
      <span>1.4k</span>
    </span>
</div>

        </div>
      </header>

    
    
    
    <div class="post-body" itemprop="articleBody"><h3 id="地天泰-综卦否-错卦否-交互卦归妹-本兑重震"><a href="#地天泰-综卦否-错卦否-交互卦归妹-本兑重震" class="headerlink" title="地天泰 (综卦否 错卦否 交互卦归妹 本兑重震)"></a>地天泰 (综卦否 错卦否 交互卦归妹 本兑重震)</h3><p>天位乎上地位乎下，谁为为之？道奠之，故曰“一阴一阳之谓道先阴后阳者数自下生。”降其浊者，清者自升，故曰“天地定位。”终古而奠者如斯，则道者一成而不可易也。今以乾下坤上而目之曰“交”，坤下乾上而目之曰“不交”，则将易其所奠而别立道以推荡之乎？曰：非也。道行于乾坤之全，而其用必以人为依。不依乎人者，人不得而用之，则耳目所穷，功效亦废，其道可知，而不必知。圣人之所以依人而建极也。<br>今夫七曜之推移，人之所见者半，其所不见者半。就其所见，则固以东为生，以西为没。而道无却行，方其西没，即所不见者之西生矣。没者往也，生者来也，往者往于所来之舍，来者来于所往之墟，其可见者，则以昏、旦为期；兼其不可见者，则以子半、午中为界。<br>阴阳之成化于升降也亦然。著候于寒暑，成用于生杀。碧虚之与黄垆，其经维相通也，其运行相次也，而人之所知者半，所不知者亦半。就其所知，则春为我春，秋为我秋，而道无错序。不秋于此，则不可以春于彼；有所凝滞，则亦有所空虚。其可知者，则以孟春为始，兼其不可知者，则以日至为始。<br>是故泰之下乾而上坤也，坤返其舍，而乾即其位也。坤之阴有一未离乎下，则乾之阳且迟一舍而不得以来。乾之阳有一尚滞乎上，则坤之阴且间一舍而不得以往。往者往而之下来者来而之上，则天地之位，仍高卑秩然而无所杂也。<br>若是，则天地之方交，其象动而未宁，何以谓之泰乎？则释之曰：若欲求其不动者以为泰，是终古而无一日也。且道行于乾坤之全，而其用必以人为依。夫阴阳各六，圆转出入以为上下，而可见者六不可见者六。可见之上与不可见之下而相际；可见之下与不可见之上而相际。当泰之世，其可见者乾下坤上也；不可见者坤下乾上也。前乎此者为损后乎此者为恒。损先难而恒杂，其可见之炳然，显往来之极盛者莫若泰焉。故曰“小往大来，亨。”此其所以通于昼夜寒暑，而建寅以为人纪，首摄提以为天始，皆莫有易焉。何也？以人为依，则人极建而天地之位定也。</p>
<p>今欲求天地之际，岂不微哉！有罅可入皆天也，有尘可积皆地也，其依附之朕，相亲相比而不可以毫发间者，密莫密于此际矣。然不能无所承而悬土于空，无其隙而纳空于地。其分别之限，必清必宁而不可以毫发杂者，辨莫辨于此际矣。夫凡有际者，其将分也必渐。治之绍乱，寒之承暑，今昔可期而不可期也。大辨体其至密，昔之今为后之昔；无往而不复者，亦无复而不往；平有陂，陂亦有平也。则终古此天地，终古此天地之际矣。<br>然圣人岂以是悠悠者为固然而莫为之主哉？大辨体其至密，而至密成其大辨。终不可使其际离焉，抑终不可使其际合焉。故雨晴淫则虹霓炫，列星陨则顽石成。孰使比邻而无瓜李之嫌？孰使晏寝而无楎椸yi之乱？危乎！危乎！辨不易昭而密难相洽也。则终古此天地之际，亦终古此“艰贞”矣。<br>所以然者：上者天之行也，下者地之势也。坤之欲下，岂后于乾之欲上哉？且乾欲坤之下，岂后于坤之自欲哉？然初者，四他日之位也；三者，非四他日之位也。使四乘其居高极重之势，骤下而逼阳之都，则纷拏na互击而阳且败，归妹所以“无攸利”矣。何也？气轻而不能敌形之重也。居此际也，正其体，不息其行，积其至轻，荡其至重，则三阴不能不迂回其径，率类以往，仍归乎其域，而效“牝马之贞”矣。凡此者，艰贞之功，三阳共之。而三则首启戎行以犯难焉，故于食而有福以报之也。<br>然则圣人之赞天地以奠其位而远其嫌，岂不严哉！是故知其至密，而后见运化之精；知其大辨，而后见功用之极。彼以为乾坤之气迭上下而相入以致功者为天地之交，将强纳地于天中，而际亦毁矣。</p>

    </div>

    
    
    

    <footer class="post-footer">
          

<div class="post-copyright">
<ul>
  <li class="post-copyright-author">
      <strong>本文作者： </strong>诺为
  </li>
  <li class="post-copyright-link">
      <strong>本文链接：</strong>
      <a href="http://www.887978.xyz/article/645667c8.html" title="船山文集《周易外传》泰">http://www.887978.xyz/article/645667c8.html</a>
  </li>
  <li class="post-copyright-license">
      <strong>版权声明： </strong>本博客文章除特别声明外，均采用 <a href="https://creativecommons.org/licenses/by-nc-sa/4.0/" rel="noopener" target="_blank"><i class="fab fa-fw fa-creative-commons"></i>BY-NC-SA</a> 许可协议。转载请注明出处！
  </li>
</ul>
</div>

          <div class="followme">
  <span>欢迎订阅或关注</span>

  <div class="social-list">

      <div class="social-item">
          <a target="_blank" class="social-link" href="/atom.xml">
            <span class="icon">
              <i class="fa fa-rss"></i>
            </span>

            <span class="label">RSS</span>
          </a>
      </div>

      <div class="social-item">
          <a target="_blank" class="social-link" href="https://budaig.github.io">
            <span class="icon">
              <i class="fab fa-github"></i>
            </span>

            <span class="label">GitHub</span>
          </a>
      </div>
  </div>
</div>

          <div class="post-tags">
              <a href="/tags/%E9%98%B4%E9%98%B3/" rel="tag"><i class="fa fa-tag"></i> 阴阳</a>
              <a href="/tags/%E5%91%A8%E6%98%93/" rel="tag"><i class="fa fa-tag"></i> 周易</a>
              <a href="/tags/%E7%8E%8B%E5%A4%AB%E4%B9%8B/" rel="tag"><i class="fa fa-tag"></i> 王夫之</a>
              <a href="/tags/%E5%85%AD%E5%8D%81%E5%9B%9B%E5%8D%A6/" rel="tag"><i class="fa fa-tag"></i> 六十四卦</a>
          </div>

        

          <div class="post-nav">
            <div class="post-nav-item">
                <a href="/article/236e8163.html" rel="prev" title="分享：中医归正 --- 冬至谈疫情">
                  <i class="fa fa-angle-left"></i> 分享：中医归正 --- 冬至谈疫情
                </a>
            </div>
            <div class="post-nav-item">
                <a href="/article/2c6d1ba1.html" rel="next" title="船山文集《周易外传》否">
                  船山文集《周易外传》否 <i class="fa fa-angle-right"></i>
                </a>
            </div>
          </div>
    </footer>
  </article>
</div>






    <div class="comments" id="waline"></div>
</div>
  </main>

  <footer class="footer">
    <div class="footer-inner">

  <div class="copyright">
    &copy; 2016 – 
    <span itemprop="copyrightYear">2026</span>
    <span class="with-love">
      <i class="fa fa-heart"></i>
    </span>
    <span class="author" itemprop="copyrightHolder"><a href="/">日新知</a></span>
  </div>
  <div class="powered-by">Powered by <a href="https://hexo.io/" rel="noopener" target="_blank">Hexo</a> & <a href="https://theme-next.js.org/mist/" rel="noopener" target="_blank">NexT.Mist</a>
  </div>

    </div>
  </footer>

  
  <div class="toggle sidebar-toggle" role="button">
    <span class="toggle-line"></span>
    <span class="toggle-line"></span>
    <span class="toggle-line"></span>
  </div>
  <div class="sidebar-dimmer"></div>
  <div class="back-to-top" role="button" aria-label="返回顶部">
    <i class="fa fa-arrow-up fa-lg"></i>
    <span>0%</span>
  </div>
  <div class="reading-progress-bar"></div>

<noscript>
  <div class="noscript-warning">Theme NexT works best with JavaScript enabled</div>
</noscript>


  
  <script src="/lib/animejs/lib/anime.min.js" integrity="sha256-XL2inqUJaslATFnHdJOi9GfQ60on8Wx1C2H8DYiN1xY=" crossorigin="anonymous" defer></script>
  <script src="/lib/@fancyapps/ui/dist/fancybox/fancybox.umd.js" integrity="sha256-a+H7FYzJv6oU2hfsfDGM2Ohw/cR9v+hPfxHCLdmCrE8=" crossorigin="anonymous" defer></script>
  <script src="/lib/lozad/dist/lozad.min.js" integrity="sha256-mOFREFhqmHeQbXpK2lp4nA3qooVgACfh88fpJftLBbc=" crossorigin="anonymous" defer></script>
<script src="/js/comments.js" defer></script><script src="/js/utils.js" defer></script><script src="/js/motion.js" defer></script><script src="/js/schemes/muse.js" defer></script><script src="/js/sidebar.js" defer></script><script src="/js/next-boot.js" defer></script>

  <script src="/lib/hexo-generator-searchdb/dist/search.js" integrity="sha256-xFC6PJ82SL9b3WkGjFavNiA9gm5z6UBxWPiu4CYjptg=" crossorigin="anonymous" defer></script>
<script src="/js/third-party/search/local-search.js" defer></script>




  <script src="/js/third-party/fancybox.js" defer></script>



  




<script class="next-config" data-name="waline" type="application/json">{"lang":"zh-CN","enable":true,"serverURL":"https://rxzwaline.vercel.app","cssUrl":"https://unpkg.com/@waline/client@v2/dist/waline.css","commentCount":false,"pageview":false,"locale":{"placeholder":"闻言如见其人"},"dark":"auto","visitor":false,"meta":["nick","mail","link"],"requiredMeta":["nick"],"pageSize":10,"el":"#waline","comment":true,"libUrl":"//unpkg.com/@waline/client@v2/dist/waline.js","path":"/article/645667c8.html"}</script>
<link rel="stylesheet" href="https://unpkg.com/@waline/client@v2/dist/waline.css">
<script>
document.addEventListener('page:loaded', () => {
  NexT.utils.loadComments(CONFIG.waline.el).then(() =>
    NexT.utils.getScript(CONFIG.waline.libUrl, { condition: window.Waline })
  ).then(() => 
    Waline.init(Object.assign({}, CONFIG.waline,{ el: document.querySelector(CONFIG.waline.el) }))
  );
});
</script>

</body>
</html>
