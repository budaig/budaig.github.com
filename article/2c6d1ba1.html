<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width">
<meta name="theme-color" content="#222"><meta name="generator" content="Hexo 8.1.1">
<meta name="referrer" content="no-referrer" />

  <link rel="apple-touch-icon" sizes="180x180" href="/images/apple-touch-icon.png">
  <link rel="icon" type="image/png" sizes="32x32" href="/images/favicon-32x32.png">
  <link rel="icon" type="image/png" sizes="16x16" href="/images/favicon-16x16.png">

<link rel="stylesheet" href="/css/main.css">



<link rel="stylesheet" href="/lib/@fortawesome/fontawesome-free/css/all.min.css" integrity="sha256-VHqXKFhhMxcpubYf9xiWdCiojEbY9NexQ4jh8AxbvcM=" crossorigin="anonymous">
  <link rel="stylesheet" href="/lib/animate.css/animate.min.css" integrity="sha256-PR7ttpcvz8qrF57fur/yAx1qXMFJeJFiA6pSzWi0OIE=" crossorigin="anonymous">
  <link rel="stylesheet" href="/lib/@fancyapps/ui/dist/fancybox/fancybox.css" integrity="sha256-gkQVf8UKZgQ0HyuxL/VnacadJ+D2Kox2TCEBuNQg5+w=" crossorigin="anonymous">
 <!--/add needmoreshare2 in post-->

<script class="next-config" data-name="main" type="application/json">{"hostname":"www.887978.xyz","root":"/","images":"/images","scheme":"Mist","darkmode":false,"version":"8.27.0","exturl":false,"sidebar":{"position":"right","width_expanded":320,"width_dual_column":240,"display":"post","padding":18,"offset":12},"hljswrap":true,"codeblock":{"theme":{"light":"default","dark":"tomorrow-night-bright"},"prism":{"light":"prism","dark":"prism-dark"},"copy_button":{"enable":false,"style":null},"fold":{"enable":false,"height":500},"language":true},"bookmark":{"enable":false,"color":"#222","save":"auto"},"mediumzoom":false,"lazyload":true,"pangu":false,"comments":{"style":"tabs","active":null,"storage":true,"lazyload":true,"nav":null},"stickytabs":false,"motion":{"enable":true,"async":false,"duration":200,"transition":{"menu_item":"fadeInDown","post_block":"fadeIn","post_header":"fadeInDown","post_body":"fadeInDown","coll_header":"fadeInLeft","sidebar":"fadeInUp"}},"i18n":{"placeholder":"搜索...","empty":"没有找到任何搜索结果：${query}","hits_time":"找到 ${hits} 个搜索结果（用时 ${time} 毫秒）","hits":"找到 ${hits} 个搜索结果"},"path":"/search.xml","localsearch":{"enable":true,"trigger":"auto","top_n_per_article":1,"unescape":false,"preload":false}}</script><script src="/js/config.js" defer></script>

    <meta name="description" content="天地否 (综卦泰 错卦泰 交互卦渐 本艮重巽)乾坤胥行者也。使不诊其行之往来，则坤下而乾上，久矣其为天地之定位，而恶得谓否？乾行健运，坤势顺承。承者，承命也。命有治命焉，有乱命焉。乾自四以放于上，位綦乎尊而行且不息，治将何所拟以为归乎？自其可见者言之，其上无余位也；自其不可见者言之，将偕入地之三阳，逆下而逼阴之都。上无余位，既穷极而遁于虚；逼阴之都，又下侵而旷其应，皆命之乱者也。坤于此而顺之，以随">
<meta property="og:type" content="article">
<meta property="og:title" content="船山文集《周易外传》否">
<meta property="og:url" content="http://www.887978.xyz/article/2c6d1ba1.html">
<meta property="og:site_name" content="日新知">
<meta property="og:description" content="天地否 (综卦泰 错卦泰 交互卦渐 本艮重巽)乾坤胥行者也。使不诊其行之往来，则坤下而乾上，久矣其为天地之定位，而恶得谓否？乾行健运，坤势顺承。承者，承命也。命有治命焉，有乱命焉。乾自四以放于上，位綦乎尊而行且不息，治将何所拟以为归乎？自其可见者言之，其上无余位也；自其不可见者言之，将偕入地之三阳，逆下而逼阴之都。上无余位，既穷极而遁于虚；逼阴之都，又下侵而旷其应，皆命之乱者也。坤于此而顺之，以随">
<meta property="og:locale" content="zh_CN">
<meta property="article:published_time" content="2021-12-25T08:16:58.000Z">
<meta property="article:modified_time" content="2026-02-13T13:32:01.697Z">
<meta property="article:author" content="nuowei">
<meta property="article:tag" content="六十四卦">
<meta property="article:tag" content="周易">
<meta property="article:tag" content="王夫之">
<meta property="article:tag" content="阴阳">
<meta name="twitter:card" content="summary">


<link rel="canonical" href="http://www.887978.xyz/article/2c6d1ba1.html">



<script class="next-config" data-name="page" type="application/json">{"sidebar":"","isHome":false,"isPost":true,"lang":"zh-CN","comments":true,"permalink":"http://www.887978.xyz/article/2c6d1ba1.html","path":"article/2c6d1ba1.html","title":"船山文集《周易外传》否"}</script>

<script class="next-config" data-name="calendar" type="application/json">""</script>
<title>船山文集《周易外传》否 | 日新知</title>
  







<link rel="dns-prefetch" href="https://rxzwaline.vercel.app">
  <noscript>
    <link rel="stylesheet" href="/css/noscript.css">
  </noscript>
<link rel="alternate" href="/atom.xml" title="日新知" type="application/atom+xml">
</head>

<body itemscope itemtype="http://schema.org/WebPage" class="use-motion">
  <div class="headband"></div>

  <main class="main">
    <div class="column">
      <header class="header" itemscope itemtype="http://schema.org/WPHeader"><div class="site-brand-container">
  <div class="site-nav-toggle">
    <div class="toggle" aria-label="切换导航栏" role="button">
        <span class="toggle-line"></span>
        <span class="toggle-line"></span>
        <span class="toggle-line"></span>
    </div>
  </div>

  <div class="site-meta">

    <a href="/" class="brand" rel="start">
      <i class="logo-line"></i>
      <p class="site-title">日新知</p>
      <i class="logo-line"></i>
    </a>
      <p class="site-subtitle" itemprop="description">日新知</p>
  </div>

  <div class="site-nav-right">
    <div class="toggle popup-trigger" aria-label="搜索" role="button">
        <i class="fa fa-search fa-fw fa-lg"></i>
    </div>
  </div>
</div>



<nav class="site-nav">
  <ul class="main-menu menu"><li class="menu-item menu-item-home"><a href="/" rel="section"><i class="fa fa-home fa-fw"></i>首页</a></li><li class="menu-item menu-item-tags"><a href="/tags/" rel="section"><i class="fa fa-tags fa-fw"></i>标签</a></li><li class="menu-item menu-item-categories"><a href="/categories/" rel="section"><i class="fa fa-tasks fa-fw"></i>分类</a></li><li class="menu-item menu-item-archives"><a href="/archives/" rel="section"><i class="fa fa-archive fa-fw"></i>归档</a></li><li class="menu-item menu-item-intro"><a href="/intro/" rel="section"><i class="fa fa-hashtag fa-fw"></i>自话</a></li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup"><div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" maxlength="80"
           placeholder="搜索..." spellcheck="false"
           type="search" class="search-input">
  </div>
  <span class="popup-btn-close" role="button">
    <i class="fa fa-times-circle"></i>
  </span>
</div>
<div class="search-result-container no-result">
  <div class="search-result-icon">
    <i class="fa fa-spinner fa-pulse fa-5x"></i>
  </div>
</div>

    </div>
  </div>

</header>
        
  
  <aside class="sidebar">

    <div class="sidebar-inner sidebar-nav-active sidebar-toc-active">
      <ul class="sidebar-nav">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <div class="sidebar-panel-container">
        <!--noindex-->
        <div class="post-toc-wrap sidebar-panel">
            <div class="post-toc animated"><ol class="nav"><li class="nav-item nav-level-3"><a class="nav-link" href="#%E5%A4%A9%E5%9C%B0%E5%90%A6-%E7%BB%BC%E5%8D%A6%E6%B3%B0-%E9%94%99%E5%8D%A6%E6%B3%B0-%E4%BA%A4%E4%BA%92%E5%8D%A6%E6%B8%90-%E6%9C%AC%E8%89%AE%E9%87%8D%E5%B7%BD"><span class="nav-text">天地否 (综卦泰 错卦泰 交互卦渐 本艮重巽)</span></a></li></ol></div>
        </div>
        <!--/noindex-->

        <div class="site-overview-wrap sidebar-panel">
          <div class="site-author animated" itemprop="author" itemscope itemtype="http://schema.org/Person">
    <img class="site-author-image" itemprop="image" alt="诺为"
      src="/images/logoV_s.png">
  <p class="site-author-name" itemprop="name">诺为</p>
  <div class="site-description" itemprop="description">易知 简能</div>
</div>
<div class="site-state-wrap animated">
  <nav class="site-state">
      <div class="site-state-item site-state-posts">
        <a href="/archives/">
          <span class="site-state-item-count">443</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
          <a href="/categories/">
        <span class="site-state-item-count">4</span>
        <span class="site-state-item-name">分类</span></a>
      </div>
      <div class="site-state-item site-state-tags">
          <a href="/tags/">
        <span class="site-state-item-count">190</span>
        <span class="site-state-item-name">标签</span></a>
      </div>
  </nav>
</div>
  <div class="links-of-author animated">
      <span class="links-of-author-item">
        <a href="https://github.com/budaig" title="GitHub → https:&#x2F;&#x2F;github.com&#x2F;budaig" rel="noopener me" target="_blank"><i class="fab fa-github fa-fw"></i>GitHub</a>
      </span>
      <span class="links-of-author-item">
        <a href="https://weibo.com/budaig" title="微博 → https:&#x2F;&#x2F;weibo.com&#x2F;budaig" rel="noopener me" target="_blank"><i class="fab fa-weibo fa-fw"></i>微博</a>
      </span>
      <span class="links-of-author-item">
        <a href="mailto:budaig@outlook.com" title="E-Mail → mailto:budaig@outlook.com" rel="noopener me" target="_blank"><i class="fa fa-envelope fa-fw"></i>E-Mail</a>
      </span>
  </div>

        </div>
      </div>
    </div>

    
    <div class="sidebar-inner sidebar-blogroll">
      <div class="links-of-blogroll animated">
        <div class="links-of-blogroll-title"><i class="fa fa-globe fa-fw"></i>
          链接
        </div>
        <ul class="links-of-blogroll-list">
            <li class="links-of-blogroll-item">
              <a href="https://www.887978.xyz/" title="https:&#x2F;&#x2F;www.887978.xyz">日新知</a>
            </li>
        </ul>
      </div>
    </div>
  </aside>


    </div>

    <div class="main-inner post posts-expand">


  


<div class="post-block">
  
  

  <article itemscope itemtype="http://schema.org/Article" class="post-content" lang="zh-CN">
    <link itemprop="mainEntityOfPage" href="http://www.887978.xyz/article/2c6d1ba1.html">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/logoV_s.png">
      <meta itemprop="name" content="诺为">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="日新知">
      <meta itemprop="description" content="易知 简能">
    </span>

    <span hidden itemprop="post" itemscope itemtype="http://schema.org/CreativeWork">
      <meta itemprop="name" content="船山文集《周易外传》否 | 日新知">
      <meta itemprop="description" content="">
    </span>
      <header class="post-header">
        <h1 class="post-title" itemprop="name headline">
          船山文集《周易外传》否
        </h1>

        <div class="post-meta-container">
          <div class="post-meta">
    <span class="post-meta-item">
      <span class="post-meta-item-icon">
        <i class="far fa-calendar"></i>
      </span>
      <span class="post-meta-item-text">发表</span>

      <time title="创建：2021年12月25日 16:16:58" itemprop="dateCreated datePublished" datetime="2021-12-25T16:16:58+08:00">2021年12月25日</time>
    </span>
    <span class="post-meta-item">
      <span class="post-meta-item-icon">
        <i class="far fa-folder"></i>
      </span>
      <span class="post-meta-item-text">分类</span>
        <span itemprop="about" itemscope itemtype="http://schema.org/Thing">
          <a href="/categories/essence/" itemprop="url" rel="index"><span itemprop="name">经</span></a>
        </span>
    </span>

  
  
  <span class="post-meta-item">
    
    <span class="post-meta-item-icon">
      <i class="far fa-comment"></i>
    </span>
    <span class="post-meta-item-text">Waline：</span>
  
    <a title="waline" href="/article/2c6d1ba1.html#waline" itemprop="discussionUrl">
      <span class="post-comments-count waline-comment-count" data-path="/article/2c6d1ba1.html" itemprop="commentCount"></span>
    </a>
  </span>
  
  
    <span class="post-meta-item" title="字数">
      <span class="post-meta-item-icon">
        <i class="far fa-file-word"></i>
      </span>
      <span class="post-meta-item-text">字数：</span>
      <span>1.9k</span>
    </span>
</div>

        </div>
      </header>

    
    
    
    <div class="post-body" itemprop="articleBody"><h3 id="天地否-综卦泰-错卦泰-交互卦渐-本艮重巽"><a href="#天地否-综卦泰-错卦泰-交互卦渐-本艮重巽" class="headerlink" title="天地否 (综卦泰 错卦泰 交互卦渐 本艮重巽)"></a>天地否 (综卦泰 错卦泰 交互卦渐 本艮重巽)</h3><p>乾坤胥行者也。使不诊其行之往来，则坤下而乾上，久矣其为天地之定位，而恶得谓否？<br>乾行健运，坤势顺承。承者，承命也。命有治命焉，有乱命焉。乾自四以放于上，位綦乎尊而行且不息，治将何所拟以为归乎？自其可见者言之，其上无余位也；自其不可见者言之，将偕入地之三阳，逆下而逼阴之都。上无余位，既穷极而遁于虚；逼阴之都，又下侵而旷其应，皆命之乱者也。坤于此而顺之，以随行而蹑其迹，于是乎干上之势成而无可止。是故阴阳有十二位焉，其向背相值也。泰，让所背之三以处阴者也；否，侵所背之三以逼阴者也。得所处则退而自安，逼其迁则进而乘敝。否之成，非乾自贻而孰贻之哉！<br>嗟乎！来者往之反也，而来之极则成往。欲其不往，则莫如止其方来。故志不可满，欲不可纵。一志一欲，交生于动。天地且不能免，而况于人乎？故曰“吉凶悔吝生乎动”，则裁成辅相夫天地，亦慎用其动而已矣。<br>老子曰“反者道之动。”魏伯阳曰“任畜微稚，老枯复荣：荠麦芽蘖，因冒以生。”则是已动而巧乘其间，覆稻舟于彭蠡，而求余粒于蚌蟹之腹也，岂不慎乎！<br>然则乾之健行而君子法之以不息者，何也？彼自乾德之已成者言之也。以六位言之，纯乎阳矣。以十二位言之，阴处乎背亦自得其居而可使安也。若夫霜冰蹢躅之方来，不可见而无容逆亿之也。于所见不昧其几，于所不见不忧其变，故曰“知者不惑，仁者不忧”，此之谓也。</p>
<p>人与人而相于，则未有可以漠然者矣。故上而不谄，所以交上也；下而不黩，所以交下也。不丧其节，不昵其情，止矣。绝己于天下则失义，绝天下于己则失仁。故否之道，无施而可。<br>虽然，亦视所以用之者，天地且否，而君子岂无其否乎？夫君子之通天下者有二：所以授天下者德也，所受于天下者禄也。舍此，则固由己而不由人，无事拒物而自不与物通矣。德不流行，则绝天下于己；禄不屑以，则绝己于天下。故于田而怀纳沟之耻，出疆而勤雉腒之载。不丧其节，不昵其情，亦未有不如是者也。<br>乃不有其避难之时乎？避难者，全身者也；全身者，全道者也。道为公，德为私。君子之于道，甚乎其为德，而况禄乎？且夫禄以荣道，非荣身也；荣以辱身，斯辱道也。故俭德而固其一，禄不可荣而塞其情。固其一，他非吾徳也；塞其情，道在不荣也。虽有不忍万物之志，亦听其自为生死而吝吾仁；虽耻以百亩不易为忧，亦安于降志辱身而屈吾义。故伊尹之有莘，避桀难也；伯夷之北海，避纣难也。桀、纣者，敷天率土之共主，神禹、成汤之胄胤。当其不可为龙逢，不可为鄂侯，则无宁塞仁锢义以全道，况乎其不但为桀、纣者乎？<br>而或为之说曰“恶不可与同，而徳胡不富？吾有其不忍，则遇可闵而且仁。吾知其所宜，则遇可为而且义。吾有所不屈，则伸吾直。吾有其不昧，则施吾智。”是王猛之于苻氏也，崔浩之于拓拔也。启其窦，发其机，渐牖其情，不知其入于利赖而以荣禄终焉。<br>呜乎！是将以为泰乎？如不以为泰也，则恶得而不用否也？吝吾仁义，如吝色笑焉。选择于德之中而执其一，天地不能为吾欣，兄弟友朋不能为吾戚。如是而难犹不我违，而后安之若命。彼姝姝然以其德与其荣为避难之善术，曰“入于鸟兽之群而不乱，大浸稽天而不溺”，亦恶知与羽俱翔，与厹俱蹠，与流俱靡，其下游之必然乎？故君子有否，不但任天地之否也。</p>
<p>阳之摈阴，先之以怒，阴之干阳，先之以喜。喜者气升，怒者气沉；升者亲上，沉者亲下。各从其类以相际。而反其气以为用者，性之贞也。阳非期于摈阴，而当其行，不得不摈。怒者，摈之先见者也。阴非期于干阳，而当其遇，必承以喜。干者，喜之必至者也。既已有其性情，遂以有其功效。故阴之害，莫害于其喜也。<br>六三阴进不已，而与阳遇矣。遇而得其配，则喜；遇而幸其往而必虚，则又喜，喜沓至而不戢，遂不恤其身之失也，故极性情之婉媚而不以为羞。不以为羞，则物羞之矣，彼往而不我争，利之以为功；彼往而不我狎，奔之以为好。不倡而和，乘虚而入。凡此者，皆阴之怀慝而善靡者也。惟其怀慝，是以善靡。故曰“名生于有余，利生于不足。”<br>或曰：“阴之为德，乃顺承天。踵阳而继之，以相阳之不逮，奚为其不可乎？”曰：否之乾老矣，其坤则壮也。以壮遇老，而先之以喜，其心不可问已。且阴阳之善者，动于情，贞于性。先之以刚克，其后不忧其不合。先之以柔进，则后反忧其必离矣。故君子不尽人之欢，而大正始。是以许阳之际阴，而戒之曰“勿恤其孚”；不许阴之际阳，而丑之曰“包羞”；所为主持其中，以分际阴阳，而故反其性情者也。反也者，行法以俟命者也。阳刚而奖之交，阴柔而戒其交，则性情归于法矣，诗云“君子如怒，乱庶遄沮”，其“艰贞”之谓与！书云“巧言令色，孔壬”，其“包羞”之谓与！</p>

    </div>

    
    
    

    <footer class="post-footer">
          

<div class="post-copyright">
<ul>
  <li class="post-copyright-author">
      <strong>本文作者： </strong>诺为
  </li>
  <li class="post-copyright-link">
      <strong>本文链接：</strong>
      <a href="http://www.887978.xyz/article/2c6d1ba1.html" title="船山文集《周易外传》否">http://www.887978.xyz/article/2c6d1ba1.html</a>
  </li>
  <li class="post-copyright-license">
      <strong>版权声明： </strong>本博客文章除特别声明外，均采用 <a href="https://creativecommons.org/licenses/by-nc-sa/4.0/" rel="noopener" target="_blank"><i class="fab fa-fw fa-creative-commons"></i>BY-NC-SA</a> 许可协议。转载请注明出处！
  </li>
</ul>
</div>

          <div class="followme">
  <span>欢迎订阅或关注</span>

  <div class="social-list">

      <div class="social-item">
          <a target="_blank" class="social-link" href="/atom.xml">
            <span class="icon">
              <i class="fa fa-rss"></i>
            </span>

            <span class="label">RSS</span>
          </a>
      </div>

      <div class="social-item">
          <a target="_blank" class="social-link" href="https://budaig.github.io">
            <span class="icon">
              <i class="fab fa-github"></i>
            </span>

            <span class="label">GitHub</span>
          </a>
      </div>
  </div>
</div>

          <div class="post-tags">
              <a href="/tags/%E9%98%B4%E9%98%B3/" rel="tag"><i class="fa fa-tag"></i> 阴阳</a>
              <a href="/tags/%E5%91%A8%E6%98%93/" rel="tag"><i class="fa fa-tag"></i> 周易</a>
              <a href="/tags/%E7%8E%8B%E5%A4%AB%E4%B9%8B/" rel="tag"><i class="fa fa-tag"></i> 王夫之</a>
              <a href="/tags/%E5%85%AD%E5%8D%81%E5%9B%9B%E5%8D%A6/" rel="tag"><i class="fa fa-tag"></i> 六十四卦</a>
          </div>

        

          <div class="post-nav">
            <div class="post-nav-item">
                <a href="/article/645667c8.html" rel="prev" title="船山文集《周易外传》泰">
                  <i class="fa fa-angle-left"></i> 船山文集《周易外传》泰
                </a>
            </div>
            <div class="post-nav-item">
                <a href="/article/d8a279aa.html" rel="next" title="分享：中医归正 --- 自治风寒医案一则">
                  分享：中医归正 --- 自治风寒医案一则 <i class="fa fa-angle-right"></i>
                </a>
            </div>
          </div>
    </footer>
  </article>
</div>






    <div class="comments" id="waline"></div>
</div>
  </main>

  <footer class="footer">
    <div class="footer-inner">

  <div class="copyright">
    &copy; 2016 – 
    <span itemprop="copyrightYear">2026</span>
    <span class="with-love">
      <i class="fa fa-heart"></i>
    </span>
    <span class="author" itemprop="copyrightHolder"><a href="/">日新知</a></span>
  </div>
  <div class="powered-by">Powered by <a href="https://hexo.io/" rel="noopener" target="_blank">Hexo</a> & <a href="https://theme-next.js.org/mist/" rel="noopener" target="_blank">NexT.Mist</a>
  </div>

    </div>
  </footer>

  
  <div class="toggle sidebar-toggle" role="button">
    <span class="toggle-line"></span>
    <span class="toggle-line"></span>
    <span class="toggle-line"></span>
  </div>
  <div class="sidebar-dimmer"></div>
  <div class="back-to-top" role="button" aria-label="返回顶部">
    <i class="fa fa-arrow-up fa-lg"></i>
    <span>0%</span>
  </div>
  <div class="reading-progress-bar"></div>

<noscript>
  <div class="noscript-warning">Theme NexT works best with JavaScript enabled</div>
</noscript>


  
  <script src="/lib/animejs/lib/anime.min.js" integrity="sha256-XL2inqUJaslATFnHdJOi9GfQ60on8Wx1C2H8DYiN1xY=" crossorigin="anonymous" defer></script>
  <script src="/lib/@fancyapps/ui/dist/fancybox/fancybox.umd.js" integrity="sha256-a+H7FYzJv6oU2hfsfDGM2Ohw/cR9v+hPfxHCLdmCrE8=" crossorigin="anonymous" defer></script>
  <script src="/lib/lozad/dist/lozad.min.js" integrity="sha256-mOFREFhqmHeQbXpK2lp4nA3qooVgACfh88fpJftLBbc=" crossorigin="anonymous" defer></script>
<script src="/js/comments.js" defer></script><script src="/js/utils.js" defer></script><script src="/js/motion.js" defer></script><script src="/js/schemes/muse.js" defer></script><script src="/js/sidebar.js" defer></script><script src="/js/next-boot.js" defer></script>

  <script src="/lib/hexo-generator-searchdb/dist/search.js" integrity="sha256-xFC6PJ82SL9b3WkGjFavNiA9gm5z6UBxWPiu4CYjptg=" crossorigin="anonymous" defer></script>
<script src="/js/third-party/search/local-search.js" defer></script>




  <script src="/js/third-party/fancybox.js" defer></script>



  




<script class="next-config" data-name="waline" type="application/json">{"lang":"zh-CN","enable":true,"serverURL":"https://rxzwaline.vercel.app","cssUrl":"https://unpkg.com/@waline/client@v2/dist/waline.css","commentCount":false,"pageview":false,"locale":{"placeholder":"闻言如见其人"},"dark":"auto","visitor":false,"meta":["nick","mail","link"],"requiredMeta":["nick"],"pageSize":10,"el":"#waline","comment":true,"libUrl":"//unpkg.com/@waline/client@v2/dist/waline.js","path":"/article/2c6d1ba1.html"}</script>
<link rel="stylesheet" href="https://unpkg.com/@waline/client@v2/dist/waline.css">
<script>
document.addEventListener('page:loaded', () => {
  NexT.utils.loadComments(CONFIG.waline.el).then(() =>
    NexT.utils.getScript(CONFIG.waline.libUrl, { condition: window.Waline })
  ).then(() => 
    Waline.init(Object.assign({}, CONFIG.waline,{ el: document.querySelector(CONFIG.waline.el) }))
  );
});
</script>

</body>
</html>
