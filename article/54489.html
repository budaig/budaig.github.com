<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width">
<meta name="theme-color" content="#222"><meta name="generator" content="Hexo 8.1.1">
<meta name="referrer" content="no-referrer" />

  <link rel="apple-touch-icon" sizes="180x180" href="/images/apple-touch-icon.png">
  <link rel="icon" type="image/png" sizes="32x32" href="/images/favicon-32x32.png">
  <link rel="icon" type="image/png" sizes="16x16" href="/images/favicon-16x16.png">

<link rel="stylesheet" href="/css/main.css">



<link rel="stylesheet" href="/lib/@fortawesome/fontawesome-free/css/all.min.css" integrity="sha256-VHqXKFhhMxcpubYf9xiWdCiojEbY9NexQ4jh8AxbvcM=" crossorigin="anonymous">
  <link rel="stylesheet" href="/lib/animate.css/animate.min.css" integrity="sha256-PR7ttpcvz8qrF57fur/yAx1qXMFJeJFiA6pSzWi0OIE=" crossorigin="anonymous">
  <link rel="stylesheet" href="/lib/@fancyapps/ui/dist/fancybox/fancybox.css" integrity="sha256-gkQVf8UKZgQ0HyuxL/VnacadJ+D2Kox2TCEBuNQg5+w=" crossorigin="anonymous">
 <!--/add needmoreshare2 in post-->

<script class="next-config" data-name="main" type="application/json">{"hostname":"www.887978.xyz","root":"/","images":"/images","scheme":"Mist","darkmode":false,"version":"8.27.0","exturl":false,"sidebar":{"position":"right","width_expanded":320,"width_dual_column":240,"display":"post","padding":18,"offset":12},"hljswrap":true,"codeblock":{"theme":{"light":"default","dark":"tomorrow-night-bright"},"prism":{"light":"prism","dark":"prism-dark"},"copy_button":{"enable":false,"style":null},"fold":{"enable":false,"height":500},"language":true},"bookmark":{"enable":false,"color":"#222","save":"auto"},"mediumzoom":false,"lazyload":true,"pangu":false,"comments":{"style":"tabs","active":null,"storage":true,"lazyload":true,"nav":null},"stickytabs":false,"motion":{"enable":true,"async":false,"duration":200,"transition":{"menu_item":"fadeInDown","post_block":"fadeIn","post_header":"fadeInDown","post_body":"fadeInDown","coll_header":"fadeInLeft","sidebar":"fadeInUp"}},"i18n":{"placeholder":"搜索...","empty":"没有找到任何搜索结果：${query}","hits_time":"找到 ${hits} 个搜索结果（用时 ${time} 毫秒）","hits":"找到 ${hits} 个搜索结果"},"path":"/search.xml","localsearch":{"enable":true,"trigger":"auto","top_n_per_article":1,"unescape":false,"preload":false}}</script><script src="/js/config.js" defer></script>

    <meta name="description" content="蒙。亨。匪我求童蒙，童蒙求我。初筮告，再三渎，渎则不告，利贞。蒙者，草卉丛生之谓，晦翳而未有辨也。阴阳之交也，始自屯，乃一回旋之际，阴得阳滋而盛，阳为之隐，初阳进而居二，五阳往而居上，皆失其位，阳杂阴中而无纪，五为卦主，而柔暗下比于二阴，故为蒙。但以柔得中而下应乎二，阴虽盛而上能止之，以不终于昧，下听二之正己，故有亨通之道焉。匪我求童蒙以下，皆言处蒙之道，而归功于二也。二刚而得中，治蒙之任属焉。故">
<meta property="og:type" content="article">
<meta property="og:title" content="船山文集《周易内传》蒙">
<meta property="og:url" content="http://www.887978.xyz/article/54489.html">
<meta property="og:site_name" content="日新知">
<meta property="og:description" content="蒙。亨。匪我求童蒙，童蒙求我。初筮告，再三渎，渎则不告，利贞。蒙者，草卉丛生之谓，晦翳而未有辨也。阴阳之交也，始自屯，乃一回旋之际，阴得阳滋而盛，阳为之隐，初阳进而居二，五阳往而居上，皆失其位，阳杂阴中而无纪，五为卦主，而柔暗下比于二阴，故为蒙。但以柔得中而下应乎二，阴虽盛而上能止之，以不终于昧，下听二之正己，故有亨通之道焉。匪我求童蒙以下，皆言处蒙之道，而归功于二也。二刚而得中，治蒙之任属焉。故">
<meta property="og:locale" content="zh_CN">
<meta property="article:published_time" content="2016-12-05T04:12:12.000Z">
<meta property="article:modified_time" content="2026-02-13T13:32:01.697Z">
<meta property="article:author" content="nuowei">
<meta property="article:tag" content="六十四卦">
<meta property="article:tag" content="周易">
<meta property="article:tag" content="国学">
<meta property="article:tag" content="王夫之">
<meta property="article:tag" content="蒙卦">
<meta property="article:tag" content="阴阳">
<meta name="twitter:card" content="summary">


<link rel="canonical" href="http://www.887978.xyz/article/54489.html">



<script class="next-config" data-name="page" type="application/json">{"sidebar":"","isHome":false,"isPost":true,"lang":"zh-CN","comments":true,"permalink":"http://www.887978.xyz/article/54489.html","path":"article/54489.html","title":"船山文集《周易内传》蒙"}</script>

<script class="next-config" data-name="calendar" type="application/json">""</script>
<title>船山文集《周易内传》蒙 | 日新知</title>
  







<link rel="dns-prefetch" href="https://rxzwaline.vercel.app">
  <noscript>
    <link rel="stylesheet" href="/css/noscript.css">
  </noscript>
<link rel="alternate" href="/atom.xml" title="日新知" type="application/atom+xml">
</head>

<body itemscope itemtype="http://schema.org/WebPage" class="use-motion">
  <div class="headband"></div>

  <main class="main">
    <div class="column">
      <header class="header" itemscope itemtype="http://schema.org/WPHeader"><div class="site-brand-container">
  <div class="site-nav-toggle">
    <div class="toggle" aria-label="切换导航栏" role="button">
        <span class="toggle-line"></span>
        <span class="toggle-line"></span>
        <span class="toggle-line"></span>
    </div>
  </div>

  <div class="site-meta">

    <a href="/" class="brand" rel="start">
      <i class="logo-line"></i>
      <p class="site-title">日新知</p>
      <i class="logo-line"></i>
    </a>
      <p class="site-subtitle" itemprop="description">日新知</p>
  </div>

  <div class="site-nav-right">
    <div class="toggle popup-trigger" aria-label="搜索" role="button">
        <i class="fa fa-search fa-fw fa-lg"></i>
    </div>
  </div>
</div>



<nav class="site-nav">
  <ul class="main-menu menu"><li class="menu-item menu-item-home"><a href="/" rel="section"><i class="fa fa-home fa-fw"></i>首页</a></li><li class="menu-item menu-item-tags"><a href="/tags/" rel="section"><i class="fa fa-tags fa-fw"></i>标签</a></li><li class="menu-item menu-item-categories"><a href="/categories/" rel="section"><i class="fa fa-tasks fa-fw"></i>分类</a></li><li class="menu-item menu-item-archives"><a href="/archives/" rel="section"><i class="fa fa-archive fa-fw"></i>归档</a></li><li class="menu-item menu-item-intro"><a href="/intro/" rel="section"><i class="fa fa-hashtag fa-fw"></i>自话</a></li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup"><div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" maxlength="80"
           placeholder="搜索..." spellcheck="false"
           type="search" class="search-input">
  </div>
  <span class="popup-btn-close" role="button">
    <i class="fa fa-times-circle"></i>
  </span>
</div>
<div class="search-result-container no-result">
  <div class="search-result-icon">
    <i class="fa fa-spinner fa-pulse fa-5x"></i>
  </div>
</div>

    </div>
  </div>

</header>
        
  
  <aside class="sidebar">

    <div class="sidebar-inner sidebar-nav-active sidebar-toc-active">
      <ul class="sidebar-nav">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <div class="sidebar-panel-container">
        <!--noindex-->
        <div class="post-toc-wrap sidebar-panel">
            <div class="post-toc animated"><ol class="nav"><li class="nav-item nav-level-4"><a class="nav-link" href="#%E8%92%99%E3%80%82%E4%BA%A8%E3%80%82%E5%8C%AA%E6%88%91%E6%B1%82%E7%AB%A5%E8%92%99%EF%BC%8C%E7%AB%A5%E8%92%99%E6%B1%82%E6%88%91%E3%80%82%E5%88%9D%E7%AD%AE%E5%91%8A%EF%BC%8C%E5%86%8D%E4%B8%89%E6%B8%8E%EF%BC%8C%E6%B8%8E%E5%88%99%E4%B8%8D%E5%91%8A%EF%BC%8C%E5%88%A9%E8%B4%9E%E3%80%82"><span class="nav-text">蒙。亨。匪我求童蒙，童蒙求我。初筮告，再三渎，渎则不告，利贞。</span></a></li><li class="nav-item nav-level-4"><a class="nav-link" href="#%E5%BD%96%E6%9B%B0%EF%BC%9A%E8%92%99%EF%BC%8C%E5%B1%B1%E4%B8%8B%E6%9C%89%E9%99%A9%EF%BC%8C%E9%99%A9%E8%80%8C%E6%AD%A2%EF%BC%8C%E8%92%99%E3%80%82"><span class="nav-text">彖曰：蒙，山下有险，险而止，蒙。</span></a></li><li class="nav-item nav-level-4"><a class="nav-link" href="#%E8%92%99%E4%BA%A8%EF%BC%8C%E4%BB%A5%E4%BA%A8%E8%A1%8C%E6%97%B6%E4%B8%AD%E4%B9%9F%E3%80%82"><span class="nav-text">蒙亨，以亨行时中也。</span></a></li><li class="nav-item nav-level-4"><a class="nav-link" href="#%E2%80%9C%E5%8C%AA%E6%88%91%E6%B1%82%E7%AB%A5%E8%92%99%EF%BC%8C%E7%AB%A5%E8%92%99%E6%B1%82%E6%88%91%E2%80%9D%EF%BC%8C%E5%BF%97%E5%BA%94%E4%B9%9F%E3%80%82"><span class="nav-text">“匪我求童蒙，童蒙求我”，志应也。</span></a></li><li class="nav-item nav-level-4"><a class="nav-link" href="#%E2%80%9C%E5%88%9D%E7%AD%AE%E5%91%8A%E2%80%9D%EF%BC%8C%E4%BB%A5%E5%88%9A%E4%B8%AD%E4%B9%9F%E3%80%82%E2%80%9C%E5%86%8D%E4%B8%89%E6%B8%8E%EF%BC%8C%E6%B8%8E%E5%88%99%E4%B8%8D%E5%91%8A%E2%80%9D%EF%BC%8C%E6%B8%8E%E8%92%99%E4%B9%9F%E3%80%82"><span class="nav-text">“初筮告”，以刚中也。“再三渎，渎则不告”，渎蒙也。</span></a></li><li class="nav-item nav-level-4"><a class="nav-link" href="#%E8%92%99%E4%BB%A5%E5%85%BB%E6%AD%A3%EF%BC%8C%E5%9C%A3%E5%8A%9F%E4%B9%9F%E3%80%82"><span class="nav-text">蒙以养正，圣功也。</span></a></li><li class="nav-item nav-level-4"><a class="nav-link" href="#%E8%B1%A1%E6%9B%B0%EF%BC%9A%E5%B1%B1%E4%B8%8B%E5%87%BA%E6%B3%89%EF%BC%8C%E8%92%99%EF%BC%8C%E5%90%9B%E5%AD%90%E4%BB%A5%E6%9E%9C%E8%A1%8C%E8%82%B2%E5%BE%B7%E3%80%82"><span class="nav-text">象曰：山下出泉，蒙，君子以果行育德。</span></a></li><li class="nav-item nav-level-4"><a class="nav-link" href="#%E5%88%9D%E5%85%AD%EF%BC%8C%E5%8F%91%E8%92%99%EF%BC%8C%E5%88%A9%E7%94%A8%E5%88%91%E4%BA%BA%EF%BC%8C%E7%94%A8%E8%AF%B4%E6%A1%8E%E6%A2%8F%EF%BC%8C%E4%BB%A5%E5%BE%80%E5%90%9D%E3%80%82"><span class="nav-text">初六，发蒙，利用刑人，用说桎梏，以往吝。</span></a></li><li class="nav-item nav-level-4"><a class="nav-link" href="#%E8%B1%A1%E6%9B%B0%EF%BC%9A%E2%80%9C%E5%88%A9%E7%94%A8%E5%88%91%E4%BA%BA%E2%80%9D%EF%BC%8C%E4%BB%A5%E6%AD%A3%E6%B3%95%E4%B9%9F%E3%80%82"><span class="nav-text">象曰：“利用刑人”，以正法也。</span></a></li><li class="nav-item nav-level-4"><a class="nav-link" href="#%E4%B9%9D%E4%BA%8C%EF%BC%8C%E5%8C%85%E8%92%99%E5%90%89%E3%80%82%E7%BA%B3%E5%A6%87%E5%90%89%EF%BC%8C%E5%AD%90%E5%85%8B%E5%AE%B6%E3%80%82"><span class="nav-text">九二，包蒙吉。纳妇吉，子克家。</span></a></li><li class="nav-item nav-level-4"><a class="nav-link" href="#%E8%B1%A1%E6%9B%B0%EF%BC%9A%E2%80%9C%E5%AD%90%E5%85%8B%E5%AE%B6%E2%80%9D%EF%BC%8C%E5%88%9A%E6%9F%94%E6%8E%A5%E4%B9%9F%E3%80%82"><span class="nav-text">象曰：“子克家”，刚柔接也。</span></a></li><li class="nav-item nav-level-4"><a class="nav-link" href="#%E5%85%AD%E4%B8%89%EF%BC%8C%E5%8B%BF%E7%94%A8%E5%8F%96%E5%A5%B3%EF%BC%8C%E8%A7%81%E9%87%91%E5%A4%AB%E4%B8%8D%E6%9C%89%E8%BA%AC%EF%BC%8C%E6%97%A0%E6%94%B8%E5%88%A9%E3%80%82"><span class="nav-text">六三，勿用取女，见金夫不有躬，无攸利。</span></a></li><li class="nav-item nav-level-4"><a class="nav-link" href="#%E8%B1%A1%E6%9B%B0%EF%BC%9A%E2%80%9C%E5%8B%BF%E7%94%A8%E5%8F%96%E5%A5%B3%E2%80%9D%EF%BC%8C%E8%A1%8C%E4%B8%8D%E9%A1%BA%E4%B9%9F%E3%80%82"><span class="nav-text">象曰：“勿用取女”，行不顺也。</span></a></li><li class="nav-item nav-level-4"><a class="nav-link" href="#%E5%85%AD%E5%9B%9B%EF%BC%8C%E5%9B%B0%E8%92%99%EF%BC%8C%E5%90%9D%E3%80%82"><span class="nav-text">六四，困蒙，吝。</span></a></li><li class="nav-item nav-level-4"><a class="nav-link" href="#%E8%B1%A1%E6%9B%B0%EF%BC%9A%E5%9B%B0%E8%92%99%E4%B9%8B%E5%90%9D%EF%BC%8C%E7%8B%AC%E8%BF%9C%E5%AE%9E%E4%B9%9F%E3%80%82"><span class="nav-text">象曰：困蒙之吝，独远实也。</span></a></li><li class="nav-item nav-level-4"><a class="nav-link" href="#%E5%85%AD%E4%BA%94%EF%BC%8C%E7%AB%A5%E8%92%99%E5%90%89%E3%80%82"><span class="nav-text">六五，童蒙吉。</span></a></li><li class="nav-item nav-level-4"><a class="nav-link" href="#%E8%B1%A1%E6%9B%B0%EF%BC%9A%E7%AB%A5%E8%92%99%E4%B9%8B%E5%90%89%EF%BC%8C%E9%A1%BA%E4%BB%A5%E5%B7%BD%E4%B9%9F%E3%80%82"><span class="nav-text">象曰：童蒙之吉，顺以巽也。</span></a></li><li class="nav-item nav-level-4"><a class="nav-link" href="#%E4%B8%8A%E4%B9%9D%EF%BC%8C%E5%87%BB%E8%92%99%EF%BC%8C%E4%B8%8D%E5%88%A9%E4%B8%BA%E5%AF%87%EF%BC%8C%E5%88%A9%E5%BE%A1%E5%AF%87%E3%80%82"><span class="nav-text">上九，击蒙，不利为寇，利御寇。</span></a></li><li class="nav-item nav-level-4"><a class="nav-link" href="#%E8%B1%A1%E6%9B%B0%EF%BC%9A%E5%88%A9%E7%94%A8%E5%BE%A1%E5%AF%87%EF%BC%8C%E4%B8%8A%E4%B8%8B%E9%A1%BA%E4%B9%9F%E3%80%82"><span class="nav-text">象曰：利用御寇，上下顺也。</span></a></li></ol></div>
        </div>
        <!--/noindex-->

        <div class="site-overview-wrap sidebar-panel">
          <div class="site-author animated" itemprop="author" itemscope itemtype="http://schema.org/Person">
    <img class="site-author-image" itemprop="image" alt="诺为"
      src="/images/logoV_s.png">
  <p class="site-author-name" itemprop="name">诺为</p>
  <div class="site-description" itemprop="description">易知 简能</div>
</div>
<div class="site-state-wrap animated">
  <nav class="site-state">
      <div class="site-state-item site-state-posts">
        <a href="/archives/">
          <span class="site-state-item-count">443</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
          <a href="/categories/">
        <span class="site-state-item-count">4</span>
        <span class="site-state-item-name">分类</span></a>
      </div>
      <div class="site-state-item site-state-tags">
          <a href="/tags/">
        <span class="site-state-item-count">190</span>
        <span class="site-state-item-name">标签</span></a>
      </div>
  </nav>
</div>
  <div class="links-of-author animated">
      <span class="links-of-author-item">
        <a href="https://github.com/budaig" title="GitHub → https:&#x2F;&#x2F;github.com&#x2F;budaig" rel="noopener me" target="_blank"><i class="fab fa-github fa-fw"></i>GitHub</a>
      </span>
      <span class="links-of-author-item">
        <a href="https://weibo.com/budaig" title="微博 → https:&#x2F;&#x2F;weibo.com&#x2F;budaig" rel="noopener me" target="_blank"><i class="fab fa-weibo fa-fw"></i>微博</a>
      </span>
      <span class="links-of-author-item">
        <a href="mailto:budaig@outlook.com" title="E-Mail → mailto:budaig@outlook.com" rel="noopener me" target="_blank"><i class="fa fa-envelope fa-fw"></i>E-Mail</a>
      </span>
  </div>

        </div>
      </div>
    </div>

    
    <div class="sidebar-inner sidebar-blogroll">
      <div class="links-of-blogroll animated">
        <div class="links-of-blogroll-title"><i class="fa fa-globe fa-fw"></i>
          链接
        </div>
        <ul class="links-of-blogroll-list">
            <li class="links-of-blogroll-item">
              <a href="https://www.887978.xyz/" title="https:&#x2F;&#x2F;www.887978.xyz">日新知</a>
            </li>
        </ul>
      </div>
    </div>
  </aside>


    </div>

    <div class="main-inner post posts-expand">


  


<div class="post-block">
  
  

  <article itemscope itemtype="http://schema.org/Article" class="post-content" lang="zh-CN">
    <link itemprop="mainEntityOfPage" href="http://www.887978.xyz/article/54489.html">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/logoV_s.png">
      <meta itemprop="name" content="诺为">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="日新知">
      <meta itemprop="description" content="易知 简能">
    </span>

    <span hidden itemprop="post" itemscope itemtype="http://schema.org/CreativeWork">
      <meta itemprop="name" content="船山文集《周易内传》蒙 | 日新知">
      <meta itemprop="description" content="">
    </span>
      <header class="post-header">
        <h1 class="post-title" itemprop="name headline">
          船山文集《周易内传》蒙
        </h1>

        <div class="post-meta-container">
          <div class="post-meta">
    <span class="post-meta-item">
      <span class="post-meta-item-icon">
        <i class="far fa-calendar"></i>
      </span>
      <span class="post-meta-item-text">发表</span>

      <time title="创建：2016年12月05日 12:12:12" itemprop="dateCreated datePublished" datetime="2016-12-05T12:12:12+08:00">2016年12月05日</time>
    </span>
    <span class="post-meta-item">
      <span class="post-meta-item-icon">
        <i class="far fa-folder"></i>
      </span>
      <span class="post-meta-item-text">分类</span>
        <span itemprop="about" itemscope itemtype="http://schema.org/Thing">
          <a href="/categories/essence/" itemprop="url" rel="index"><span itemprop="name">经</span></a>
        </span>
    </span>

  
  
  <span class="post-meta-item">
    
    <span class="post-meta-item-icon">
      <i class="far fa-comment"></i>
    </span>
    <span class="post-meta-item-text">Waline：</span>
  
    <a title="waline" href="/article/54489.html#waline" itemprop="discussionUrl">
      <span class="post-comments-count waline-comment-count" data-path="/article/54489.html" itemprop="commentCount"></span>
    </a>
  </span>
  
  
    <span class="post-meta-item" title="字数">
      <span class="post-meta-item-icon">
        <i class="far fa-file-word"></i>
      </span>
      <span class="post-meta-item-text">字数：</span>
      <span>2.4k</span>
    </span>
</div>

        </div>
      </header>

    
    
    
    <div class="post-body" itemprop="articleBody"><h4 id="蒙。亨。匪我求童蒙，童蒙求我。初筮告，再三渎，渎则不告，利贞。"><a href="#蒙。亨。匪我求童蒙，童蒙求我。初筮告，再三渎，渎则不告，利贞。" class="headerlink" title="蒙。亨。匪我求童蒙，童蒙求我。初筮告，再三渎，渎则不告，利贞。"></a>蒙。亨。匪我求童蒙，童蒙求我。初筮告，再三渎，渎则不告，利贞。</h4><p>蒙者，草卉丛生之谓，晦翳而未有辨也。阴阳之交也，始自屯，乃一回旋之际，阴得阳滋而盛，阳为之隐，初阳进而居二，五阳往而居上，皆失其位，阳杂阴中而无纪，五为卦主，而柔暗下比于二阴，故为蒙。但以柔得中而下应乎二，阴虽盛而上能止之，以不终于昧，下听二之正己，故有亨通之道焉。匪我求童蒙以下，皆言处蒙之道，而归功于二也。二刚而得中，治蒙之任属焉。故内之而称我。童蒙谓五也，谓之童蒙者，鸟兽之生，得慧最夙，及长渐而流于顽戾，惟人之方童，蒙昧无识，理未曙而欲亦有所闲止而不知纵。六五之阴暗，而上有阳以止之，其象也；人之所以异于禽普也。屯动乎险中，出以济险，治道之始也；刚得上位，君道立而可以定难也。蒙险而止之，以闲邪而抑其非僻，教道之豫也；刚在下而得中，道不可行而可明，君道诎而道在师也。礼有来学，无往教；五虚中而二以刚应之，五求二，二不求五也。初筮告，再三渎，渎则不告，二之所以得师道者，五求而应，初筮之告也。刚中而不枉道，渎则不告也。当告则告，不可告则不告，中道而立，使自得之，养蒙之正术，能利益于蒙。利且贞，是以亨。  </p>
<p><code>：蒙之利，传道解惑开智；蒙之贞，中正不枉。</code>  </p>
<h4 id="彖曰：蒙，山下有险，险而止，蒙。"><a href="#彖曰：蒙，山下有险，险而止，蒙。" class="headerlink" title="彖曰：蒙，山下有险，险而止，蒙。"></a>彖曰：蒙，山下有险，险而止，蒙。</h4><p>此以二体之象，释卦名之义。山在上，既不易登，而下有险，愈茫昧不知所适。然遇险而止，不涉倾危，安于未有知而不妄行，则未为善而亦未习于不善，童蒙待启之象。  </p>
<h4 id="蒙亨，以亨行时中也。"><a href="#蒙亨，以亨行时中也。" class="headerlink" title="蒙亨，以亨行时中也。"></a>蒙亨，以亨行时中也。</h4><p>蒙之所以亨者，以方在蒙昧，而能求阳以通其蔽，资中道以止愚妄，及欲觉未觉，愤悱之时，求亨通而不自锢也。  </p>
<h4 id="“匪我求童蒙，童蒙求我”，志应也。"><a href="#“匪我求童蒙，童蒙求我”，志应也。" class="headerlink" title="“匪我求童蒙，童蒙求我”，志应也。"></a>“匪我求童蒙，童蒙求我”，志应也。</h4><p>六五之志，与二相应，自然来学，不待往教，所以得亨。  </p>
<h4 id="“初筮告”，以刚中也。“再三渎，渎则不告”，渎蒙也。"><a href="#“初筮告”，以刚中也。“再三渎，渎则不告”，渎蒙也。" class="headerlink" title="“初筮告”，以刚中也。“再三渎，渎则不告”，渎蒙也。"></a>“初筮告”，以刚中也。“再三渎，渎则不告”，渎蒙也。</h4><p>君子诲人不倦，而师道必严；“刚中”裁物，所以善诱。彼志在躐等，不能以三隅反，而复以一隅问者，乃全求诸人而不求诸己，愈渎则愈蒙；其蔽也，贪多闻，侈奇袤，见异说而迁，必将见金夫不有躬，尽弃其学而陷于左道，故君子虽有不忍人蒙昧之心，必不告以渎之。  </p>
<h4 id="蒙以养正，圣功也。"><a href="#蒙以养正，圣功也。" class="headerlink" title="蒙以养正，圣功也。"></a>蒙以养正，圣功也。</h4><p>蒙之所以能利贞者，惟以善养之而正也。筮而告，无所隐，渎而不告，不使渎，所以养蒙而正之也。中以养不中，才以养不才，优而游之，使自得之，引而不发，能者从之，作圣之功，中道之教，存乎养之而已。此赞九二教道之至，盖蒙未有亨道，在教者之刚严而善养，乃得利贞。  </p>
<p><code>：养蒙以正，师之道。蒙以养正，圣之功。</code>  </p>
<h4 id="象曰：山下出泉，蒙，君子以果行育德。"><a href="#象曰：山下出泉，蒙，君子以果行育德。" class="headerlink" title="象曰：山下出泉，蒙，君子以果行育德。"></a>象曰：山下出泉，蒙，君子以果行育德。</h4><p>泉者，水始出之细流，故于山下之水，不言水，而言泉。泉方出山，而放乎四海，无所止息，果矣。曲折萦回，养其势，以合小为大，育也。君子之行成于勇决，而德资于涵养。勇决则危行而不恤利害，函养则成章而上达天德。宁武之愚不可及，颜子之如愚足发，皆此道也。  </p>
<p><code>：溪泉汇聚而成川河，以其不息之果行、涵育。</code>  </p>
<h4 id="初六，发蒙，利用刑人，用说桎梏，以往吝。"><a href="#初六，发蒙，利用刑人，用说桎梏，以往吝。" class="headerlink" title="初六，发蒙，利用刑人，用说桎梏，以往吝。"></a>初六，发蒙，利用刑人，用说桎梏，以往吝。</h4><p>发犹始也。阴阳之交，在屯，阳生于下，方震动以出，至蒙而阴复起于下以陷阳，蒙之所自发而不易收也。九二虽有刚中之德，而为初之所桎梏，必奋然决断，绝私昵而施之以威，乃可说桎梏而往正乎五。然阴性柔，初位贱，承二而易相狎昵，未见其能决于正法也，故吝。  </p>
<h4 id="象曰：“利用刑人”，以正法也。"><a href="#象曰：“利用刑人”，以正法也。" class="headerlink" title="象曰：“利用刑人”，以正法也。"></a>象曰：“利用刑人”，以正法也。</h4><p>为蒙蔽造端之孽，欲正蒙者，非施法不可。宦官宫妾，卑贱而善导人主于迷，正人君子所必治。  </p>
<h4 id="九二，包蒙吉。纳妇吉，子克家。"><a href="#九二，包蒙吉。纳妇吉，子克家。" class="headerlink" title="九二，包蒙吉。纳妇吉，子克家。"></a>九二，包蒙吉。纳妇吉，子克家。</h4><p>包亦养之之意。教道之善，取蒙者之刚柔明暗，悉体而藏之于心，调其过，辅其不及，以善养之。师道立，善人多，是以吉也。纳妇以下，别为一义，取象之博也。凡彖，爻有二义者，放此。蒙阳养阴而正之，故二、三皆有取妇之象。妇人之性柔而暗，其柔也告之，其暗也勿渎之，刚而得中，以此纳妇，家之吉也。五为妇，上其子也。揲蓍之法，下爻立而后生上爻，故上有为五子之象焉。教子者先教妇；妇慈而无溺爰，而子且才。故上九刚健，能终九二之德。包蒙之吉，以之正家，家教修而世泽长矣。  </p>
<h4 id="象曰：“子克家”，刚柔接也。"><a href="#象曰：“子克家”，刚柔接也。" class="headerlink" title="象曰：“子克家”，刚柔接也。"></a>象曰：“子克家”，刚柔接也。</h4><p>父刚母柔，教养道合，故得上九克家之子。  </p>
<h4 id="六三，勿用取女，见金夫不有躬，无攸利。"><a href="#六三，勿用取女，见金夫不有躬，无攸利。" class="headerlink" title="六三，勿用取女，见金夫不有躬，无攸利。"></a>六三，勿用取女，见金夫不有躬，无攸利。</h4><p>蒙，阴阳杂处而未知所择，惟怀贞者能从容以慎所从，六三阴不当位，为躁进之爻，溺阳而陷之，歆于小利而忘其正配，女子不贞之尤者也。勿用取，谓上九虽与为应，当决弃勿与渎也。夫人苟识之未充，辨之未审，而躁于求益，则见异而迁，惊为奇遇，忘身以徇之。曹伯悦公孙强之霸说而亡国，包显道信陆子静之禅学而髡背，其志操之邪陋，与鬻yu色之女同其贱，养蒙者无可施其教也。  </p>
<h4 id="象曰：“勿用取女”，行不顺也。"><a href="#象曰：“勿用取女”，行不顺也。" class="headerlink" title="象曰：“勿用取女”，行不顺也。"></a>象曰：“勿用取女”，行不顺也。</h4><p>不顺上九之正应，而贪二之近，与相溺。女德如此，勿用取之，以远害。顺，本义作慎，亦可通。  </p>
<h4 id="六四，困蒙，吝。"><a href="#六四，困蒙，吝。" class="headerlink" title="六四，困蒙，吝。"></a>六四，困蒙，吝。</h4><p>四为退爻，而以柔处之，非不欲求人之我告，而初六固不能养己者，困于无闻而不足以行。不见正人，不闻正言，君子之所闵也。然此爻独得位，虽困而未自失，故吝而不凶。  </p>
<h4 id="象曰：困蒙之吝，独远实也。"><a href="#象曰：困蒙之吝，独远实也。" class="headerlink" title="象曰：困蒙之吝，独远实也。"></a>象曰：困蒙之吝，独远实也。</h4><p>阳实阴虚，实则有道于己而可以教人。卦惟此爻与阳隔远。生无道之世，日与柔暗之流俗相亲，虽有承教之心，而无可观感，故象传深致叹焉。  </p>
<h4 id="六五，童蒙吉。"><a href="#六五，童蒙吉。" class="headerlink" title="六五，童蒙吉。"></a>六五，童蒙吉。</h4><p>虚中待教，得童蒙之正，其吉宜矣。  </p>
<h4 id="象曰：童蒙之吉，顺以巽也。"><a href="#象曰：童蒙之吉，顺以巽也。" class="headerlink" title="象曰：童蒙之吉，顺以巽也。"></a>象曰：童蒙之吉，顺以巽也。</h4><p>下顺乎二而听其包，上巽入乎上而受其止，有忠信之资而能好学者也。  </p>
<h4 id="上九，击蒙，不利为寇，利御寇。"><a href="#上九，击蒙，不利为寇，利御寇。" class="headerlink" title="上九，击蒙，不利为寇，利御寇。"></a>上九，击蒙，不利为寇，利御寇。</h4><p>越境攻人曰寇，非寇盗之谓。寇盗则不待言不利，易岂为盗占利不利哉！上九一阳在上，遏止二阴，击之象也。九二师道虽严，而位柔得中。上九居高，刚以临下，故为击蒙。然童蒙德本巽顺，虽知有未逮，而心无邪僻，但忧外至之恶相诱、相侵，须为防护；若苛责太甚，苦以难堪，则反损其幼志。养蒙之道，止其非几，勿使狎于不顺而已矣。  </p>
<h4 id="象曰：利用御寇，上下顺也。"><a href="#象曰：利用御寇，上下顺也。" class="headerlink" title="象曰：利用御寇，上下顺也。"></a>象曰：利用御寇，上下顺也。</h4><p>二与合德，五又巽以承教，则与捍外侮可矣，勿重伤之也。因此而知卦外有阴阳；有阴阳斯有同异，有同异斯有攻取。寇蒙者，卦外阴阳之变也。故上九之外有寇焉，而上御之。以综言之，泣血之屯；以错言之，未革面之小人，皆寇也，特隐而未见耳。合十二位之阴阳，以尽卦外之占，乃不穷于义类，学易者所当知也。  </p>
<p><code>：上下一心，正内击外，且行且止。</code></p>

    </div>

    
    
    

    <footer class="post-footer">
          

<div class="post-copyright">
<ul>
  <li class="post-copyright-author">
      <strong>本文作者： </strong>诺为
  </li>
  <li class="post-copyright-link">
      <strong>本文链接：</strong>
      <a href="http://www.887978.xyz/article/54489.html" title="船山文集《周易内传》蒙">http://www.887978.xyz/article/54489.html</a>
  </li>
  <li class="post-copyright-license">
      <strong>版权声明： </strong>本博客文章除特别声明外，均采用 <a href="https://creativecommons.org/licenses/by-nc-sa/4.0/" rel="noopener" target="_blank"><i class="fab fa-fw fa-creative-commons"></i>BY-NC-SA</a> 许可协议。转载请注明出处！
  </li>
</ul>
</div>

          <div class="followme">
  <span>欢迎订阅或关注</span>

  <div class="social-list">

      <div class="social-item">
          <a target="_blank" class="social-link" href="/atom.xml">
            <span class="icon">
              <i class="fa fa-rss"></i>
            </span>

            <span class="label">RSS</span>
          </a>
      </div>

      <div class="social-item">
          <a target="_blank" class="social-link" href="https://budaig.github.io">
            <span class="icon">
              <i class="fab fa-github"></i>
            </span>

            <span class="label">GitHub</span>
          </a>
      </div>
  </div>
</div>

          <div class="post-tags">
              <a href="/tags/%E9%98%B4%E9%98%B3/" rel="tag"><i class="fa fa-tag"></i> 阴阳</a>
              <a href="/tags/%E5%91%A8%E6%98%93/" rel="tag"><i class="fa fa-tag"></i> 周易</a>
              <a href="/tags/%E7%8E%8B%E5%A4%AB%E4%B9%8B/" rel="tag"><i class="fa fa-tag"></i> 王夫之</a>
              <a href="/tags/%E5%85%AD%E5%8D%81%E5%9B%9B%E5%8D%A6/" rel="tag"><i class="fa fa-tag"></i> 六十四卦</a>
              <a href="/tags/%E5%9B%BD%E5%AD%A6/" rel="tag"><i class="fa fa-tag"></i> 国学</a>
              <a href="/tags/%E8%92%99%E5%8D%A6/" rel="tag"><i class="fa fa-tag"></i> 蒙卦</a>
          </div>

        

          <div class="post-nav">
            <div class="post-nav-item">
                <a href="/article/12753.html" rel="prev" title="船山文集《周易内传》屯">
                  <i class="fa fa-angle-left"></i> 船山文集《周易内传》屯
                </a>
            </div>
            <div class="post-nav-item">
                <a href="/article/90876.html" rel="next" title="大雪">
                  大雪 <i class="fa fa-angle-right"></i>
                </a>
            </div>
          </div>
    </footer>
  </article>
</div>






    <div class="comments" id="waline"></div>
</div>
  </main>

  <footer class="footer">
    <div class="footer-inner">

  <div class="copyright">
    &copy; 2016 – 
    <span itemprop="copyrightYear">2026</span>
    <span class="with-love">
      <i class="fa fa-heart"></i>
    </span>
    <span class="author" itemprop="copyrightHolder"><a href="/">日新知</a></span>
  </div>
  <div class="powered-by">Powered by <a href="https://hexo.io/" rel="noopener" target="_blank">Hexo</a> & <a href="https://theme-next.js.org/mist/" rel="noopener" target="_blank">NexT.Mist</a>
  </div>

    </div>
  </footer>

  
  <div class="toggle sidebar-toggle" role="button">
    <span class="toggle-line"></span>
    <span class="toggle-line"></span>
    <span class="toggle-line"></span>
  </div>
  <div class="sidebar-dimmer"></div>
  <div class="back-to-top" role="button" aria-label="返回顶部">
    <i class="fa fa-arrow-up fa-lg"></i>
    <span>0%</span>
  </div>
  <div class="reading-progress-bar"></div>

<noscript>
  <div class="noscript-warning">Theme NexT works best with JavaScript enabled</div>
</noscript>


  
  <script src="/lib/animejs/lib/anime.min.js" integrity="sha256-XL2inqUJaslATFnHdJOi9GfQ60on8Wx1C2H8DYiN1xY=" crossorigin="anonymous" defer></script>
  <script src="/lib/@fancyapps/ui/dist/fancybox/fancybox.umd.js" integrity="sha256-a+H7FYzJv6oU2hfsfDGM2Ohw/cR9v+hPfxHCLdmCrE8=" crossorigin="anonymous" defer></script>
  <script src="/lib/lozad/dist/lozad.min.js" integrity="sha256-mOFREFhqmHeQbXpK2lp4nA3qooVgACfh88fpJftLBbc=" crossorigin="anonymous" defer></script>
<script src="/js/comments.js" defer></script><script src="/js/utils.js" defer></script><script src="/js/motion.js" defer></script><script src="/js/schemes/muse.js" defer></script><script src="/js/sidebar.js" defer></script><script src="/js/next-boot.js" defer></script>

  <script src="/lib/hexo-generator-searchdb/dist/search.js" integrity="sha256-xFC6PJ82SL9b3WkGjFavNiA9gm5z6UBxWPiu4CYjptg=" crossorigin="anonymous" defer></script>
<script src="/js/third-party/search/local-search.js" defer></script>




  <script src="/js/third-party/fancybox.js" defer></script>



  




<script class="next-config" data-name="waline" type="application/json">{"lang":"zh-CN","enable":true,"serverURL":"https://rxzwaline.vercel.app","cssUrl":"https://unpkg.com/@waline/client@v2/dist/waline.css","commentCount":false,"pageview":false,"locale":{"placeholder":"闻言如见其人"},"dark":"auto","visitor":false,"meta":["nick","mail","link"],"requiredMeta":["nick"],"pageSize":10,"el":"#waline","comment":true,"libUrl":"//unpkg.com/@waline/client@v2/dist/waline.js","path":"/article/54489.html"}</script>
<link rel="stylesheet" href="https://unpkg.com/@waline/client@v2/dist/waline.css">
<script>
document.addEventListener('page:loaded', () => {
  NexT.utils.loadComments(CONFIG.waline.el).then(() =>
    NexT.utils.getScript(CONFIG.waline.libUrl, { condition: window.Waline })
  ).then(() => 
    Waline.init(Object.assign({}, CONFIG.waline,{ el: document.querySelector(CONFIG.waline.el) }))
  );
});
</script>

</body>
</html>
