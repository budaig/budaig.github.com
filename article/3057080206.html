<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width">
<meta name="theme-color" content="#222"><meta name="generator" content="Hexo 8.1.1">
<meta name="referrer" content="no-referrer" />

  <link rel="apple-touch-icon" sizes="180x180" href="/images/apple-touch-icon.png">
  <link rel="icon" type="image/png" sizes="32x32" href="/images/favicon-32x32.png">
  <link rel="icon" type="image/png" sizes="16x16" href="/images/favicon-16x16.png">

<link rel="stylesheet" href="/css/main.css">



<link rel="stylesheet" href="/lib/@fortawesome/fontawesome-free/css/all.min.css" integrity="sha256-VHqXKFhhMxcpubYf9xiWdCiojEbY9NexQ4jh8AxbvcM=" crossorigin="anonymous">
  <link rel="stylesheet" href="/lib/animate.css/animate.min.css" integrity="sha256-PR7ttpcvz8qrF57fur/yAx1qXMFJeJFiA6pSzWi0OIE=" crossorigin="anonymous">
  <link rel="stylesheet" href="/lib/@fancyapps/ui/dist/fancybox/fancybox.css" integrity="sha256-gkQVf8UKZgQ0HyuxL/VnacadJ+D2Kox2TCEBuNQg5+w=" crossorigin="anonymous">
 <!--/add needmoreshare2 in post-->

<script class="next-config" data-name="main" type="application/json">{"hostname":"www.887978.xyz","root":"/","images":"/images","scheme":"Mist","darkmode":false,"version":"8.27.0","exturl":false,"sidebar":{"position":"right","width_expanded":320,"width_dual_column":240,"display":"post","padding":18,"offset":12},"hljswrap":true,"codeblock":{"theme":{"light":"default","dark":"tomorrow-night-bright"},"prism":{"light":"prism","dark":"prism-dark"},"copy_button":{"enable":false,"style":null},"fold":{"enable":false,"height":500},"language":true},"bookmark":{"enable":false,"color":"#222","save":"auto"},"mediumzoom":false,"lazyload":true,"pangu":false,"comments":{"style":"tabs","active":null,"storage":true,"lazyload":true,"nav":null},"stickytabs":false,"motion":{"enable":true,"async":false,"duration":200,"transition":{"menu_item":"fadeInDown","post_block":"fadeIn","post_header":"fadeInDown","post_body":"fadeInDown","coll_header":"fadeInLeft","sidebar":"fadeInUp"}},"i18n":{"placeholder":"搜索...","empty":"没有找到任何搜索结果：${query}","hits_time":"找到 ${hits} 个搜索结果（用时 ${time} 毫秒）","hits":"找到 ${hits} 个搜索结果"},"path":"/search.xml","localsearch":{"enable":true,"trigger":"auto","top_n_per_article":1,"unescape":false,"preload":false}}</script><script src="/js/config.js" defer></script>

    <meta name="description" content="劝学君子曰：学不可以已。青，取之于蓝，而青于蓝；冰，水为之，而寒于水。木直中绳，輮（róu）以为轮，其曲中规。虽有槁暴（pù），不复挺者，輮使之然也。故木受绳则直，金就砺则利，君子博学而日参省乎己，则知明而行无过矣。   故不登高山，不知天之高也；不临深溪，不知地之厚也；不闻先王之遗言，不知学问之大也。干、越、夷、貉之子，生而同声，长而异俗，教使之然也。诗曰：“嗟尔君子，无恒安息。靖共尔位，好是正">
<meta property="og:type" content="article">
<meta property="og:title" content="分享：荀子 - 劝学">
<meta property="og:url" content="http://www.887978.xyz/article/3057080206.html">
<meta property="og:site_name" content="日新知">
<meta property="og:description" content="劝学君子曰：学不可以已。青，取之于蓝，而青于蓝；冰，水为之，而寒于水。木直中绳，輮（róu）以为轮，其曲中规。虽有槁暴（pù），不复挺者，輮使之然也。故木受绳则直，金就砺则利，君子博学而日参省乎己，则知明而行无过矣。   故不登高山，不知天之高也；不临深溪，不知地之厚也；不闻先王之遗言，不知学问之大也。干、越、夷、貉之子，生而同声，长而异俗，教使之然也。诗曰：“嗟尔君子，无恒安息。靖共尔位，好是正">
<meta property="og:locale" content="zh_CN">
<meta property="article:published_time" content="2017-05-14T10:00:00.000Z">
<meta property="article:modified_time" content="2026-02-13T13:32:01.691Z">
<meta property="article:author" content="nuowei">
<meta property="article:tag" content="劝学">
<meta property="article:tag" content="荀子">
<meta name="twitter:card" content="summary">


<link rel="canonical" href="http://www.887978.xyz/article/3057080206.html">



<script class="next-config" data-name="page" type="application/json">{"sidebar":"","isHome":false,"isPost":true,"lang":"zh-CN","comments":true,"permalink":"http://www.887978.xyz/article/3057080206.html","path":"article/3057080206.html","title":"分享：荀子 - 劝学"}</script>

<script class="next-config" data-name="calendar" type="application/json">""</script>
<title>分享：荀子 - 劝学 | 日新知</title>
  







<link rel="dns-prefetch" href="https://rxzwaline.vercel.app">
  <noscript>
    <link rel="stylesheet" href="/css/noscript.css">
  </noscript>
<link rel="alternate" href="/atom.xml" title="日新知" type="application/atom+xml">
</head>

<body itemscope itemtype="http://schema.org/WebPage" class="use-motion">
  <div class="headband"></div>

  <main class="main">
    <div class="column">
      <header class="header" itemscope itemtype="http://schema.org/WPHeader"><div class="site-brand-container">
  <div class="site-nav-toggle">
    <div class="toggle" aria-label="切换导航栏" role="button">
        <span class="toggle-line"></span>
        <span class="toggle-line"></span>
        <span class="toggle-line"></span>
    </div>
  </div>

  <div class="site-meta">

    <a href="/" class="brand" rel="start">
      <i class="logo-line"></i>
      <p class="site-title">日新知</p>
      <i class="logo-line"></i>
    </a>
      <p class="site-subtitle" itemprop="description">日新知</p>
  </div>

  <div class="site-nav-right">
    <div class="toggle popup-trigger" aria-label="搜索" role="button">
        <i class="fa fa-search fa-fw fa-lg"></i>
    </div>
  </div>
</div>



<nav class="site-nav">
  <ul class="main-menu menu"><li class="menu-item menu-item-home"><a href="/" rel="section"><i class="fa fa-home fa-fw"></i>首页</a></li><li class="menu-item menu-item-tags"><a href="/tags/" rel="section"><i class="fa fa-tags fa-fw"></i>标签</a></li><li class="menu-item menu-item-categories"><a href="/categories/" rel="section"><i class="fa fa-tasks fa-fw"></i>分类</a></li><li class="menu-item menu-item-archives"><a href="/archives/" rel="section"><i class="fa fa-archive fa-fw"></i>归档</a></li><li class="menu-item menu-item-intro"><a href="/intro/" rel="section"><i class="fa fa-hashtag fa-fw"></i>自话</a></li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup"><div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" maxlength="80"
           placeholder="搜索..." spellcheck="false"
           type="search" class="search-input">
  </div>
  <span class="popup-btn-close" role="button">
    <i class="fa fa-times-circle"></i>
  </span>
</div>
<div class="search-result-container no-result">
  <div class="search-result-icon">
    <i class="fa fa-spinner fa-pulse fa-5x"></i>
  </div>
</div>

    </div>
  </div>

</header>
        
  
  <aside class="sidebar">

    <div class="sidebar-inner sidebar-nav-active sidebar-toc-active">
      <ul class="sidebar-nav">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <div class="sidebar-panel-container">
        <!--noindex-->
        <div class="post-toc-wrap sidebar-panel">
            <div class="post-toc animated"><ol class="nav"><li class="nav-item nav-level-3"><a class="nav-link" href="#%E5%8A%9D%E5%AD%A6"><span class="nav-text">劝学</span></a></li></ol></div>
        </div>
        <!--/noindex-->

        <div class="site-overview-wrap sidebar-panel">
          <div class="site-author animated" itemprop="author" itemscope itemtype="http://schema.org/Person">
    <img class="site-author-image" itemprop="image" alt="诺为"
      src="/images/logoV_s.png">
  <p class="site-author-name" itemprop="name">诺为</p>
  <div class="site-description" itemprop="description">易知 简能</div>
</div>
<div class="site-state-wrap animated">
  <nav class="site-state">
      <div class="site-state-item site-state-posts">
        <a href="/archives/">
          <span class="site-state-item-count">443</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
          <a href="/categories/">
        <span class="site-state-item-count">4</span>
        <span class="site-state-item-name">分类</span></a>
      </div>
      <div class="site-state-item site-state-tags">
          <a href="/tags/">
        <span class="site-state-item-count">190</span>
        <span class="site-state-item-name">标签</span></a>
      </div>
  </nav>
</div>
  <div class="links-of-author animated">
      <span class="links-of-author-item">
        <a href="https://github.com/budaig" title="GitHub → https:&#x2F;&#x2F;github.com&#x2F;budaig" rel="noopener me" target="_blank"><i class="fab fa-github fa-fw"></i>GitHub</a>
      </span>
      <span class="links-of-author-item">
        <a href="https://weibo.com/budaig" title="微博 → https:&#x2F;&#x2F;weibo.com&#x2F;budaig" rel="noopener me" target="_blank"><i class="fab fa-weibo fa-fw"></i>微博</a>
      </span>
      <span class="links-of-author-item">
        <a href="mailto:budaig@outlook.com" title="E-Mail → mailto:budaig@outlook.com" rel="noopener me" target="_blank"><i class="fa fa-envelope fa-fw"></i>E-Mail</a>
      </span>
  </div>

        </div>
      </div>
    </div>

    
    <div class="sidebar-inner sidebar-blogroll">
      <div class="links-of-blogroll animated">
        <div class="links-of-blogroll-title"><i class="fa fa-globe fa-fw"></i>
          链接
        </div>
        <ul class="links-of-blogroll-list">
            <li class="links-of-blogroll-item">
              <a href="https://www.887978.xyz/" title="https:&#x2F;&#x2F;www.887978.xyz">日新知</a>
            </li>
        </ul>
      </div>
    </div>
  </aside>


    </div>

    <div class="main-inner post posts-expand">


  


<div class="post-block">
  
  

  <article itemscope itemtype="http://schema.org/Article" class="post-content" lang="zh-CN">
    <link itemprop="mainEntityOfPage" href="http://www.887978.xyz/article/3057080206.html">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/logoV_s.png">
      <meta itemprop="name" content="诺为">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="日新知">
      <meta itemprop="description" content="易知 简能">
    </span>

    <span hidden itemprop="post" itemscope itemtype="http://schema.org/CreativeWork">
      <meta itemprop="name" content="分享：荀子 - 劝学 | 日新知">
      <meta itemprop="description" content="">
    </span>
      <header class="post-header">
        <h1 class="post-title" itemprop="name headline">
          分享：荀子 - 劝学
        </h1>

        <div class="post-meta-container">
          <div class="post-meta">
    <span class="post-meta-item">
      <span class="post-meta-item-icon">
        <i class="far fa-calendar"></i>
      </span>
      <span class="post-meta-item-text">发表</span>

      <time title="创建：2017年05月14日 18:00:00" itemprop="dateCreated datePublished" datetime="2017-05-14T18:00:00+08:00">2017年05月14日</time>
    </span>
    <span class="post-meta-item">
      <span class="post-meta-item-icon">
        <i class="far fa-folder"></i>
      </span>
      <span class="post-meta-item-text">分类</span>
        <span itemprop="about" itemscope itemtype="http://schema.org/Thing">
          <a href="/categories/excerpt/" itemprop="url" rel="index"><span itemprop="name">摘</span></a>
        </span>
    </span>

  
  
  <span class="post-meta-item">
    
    <span class="post-meta-item-icon">
      <i class="far fa-comment"></i>
    </span>
    <span class="post-meta-item-text">Waline：</span>
  
    <a title="waline" href="/article/3057080206.html#waline" itemprop="discussionUrl">
      <span class="post-comments-count waline-comment-count" data-path="/article/3057080206.html" itemprop="commentCount"></span>
    </a>
  </span>
  
  
    <span class="post-meta-item" title="字数">
      <span class="post-meta-item-icon">
        <i class="far fa-file-word"></i>
      </span>
      <span class="post-meta-item-text">字数：</span>
      <span>2k</span>
    </span>
</div>

        </div>
      </header>

    
    
    
    <div class="post-body" itemprop="articleBody"><h3 id="劝学"><a href="#劝学" class="headerlink" title="劝学"></a>劝学</h3><p>君子曰：学不可以已。青，取之于蓝，而青于蓝；冰，水为之，而寒于水。木直中绳，輮（róu）以为轮，其曲中规。虽有槁暴（pù），不复挺者，輮使之然也。故木受绳则直，金就砺则利，君子博学而日参省乎己，则知明而行无过矣。  </p>
<p>故不登高山，不知天之高也；不临深溪，不知地之厚也；不闻先王之遗言，不知学问之大也。干、越、夷、貉之子，生而同声，长而异俗，教使之然也。诗曰：“嗟尔君子，无恒安息。靖共尔位，好是正直。神之听之，介尔景福。”神莫大于化道，福莫长于无祸。  </p>
<p>吾尝终日而思矣，不如须臾之所学也；吾尝跂而望矣，不如登高之博见也。登高而招，臂非加长也，而见者远；顺风而呼，声非加疾也，而闻者彰。假舆马者，非利足也，而致千里；假舟楫者，非能水也，而绝江河。君子生（xìng 通：性）非异也，善假于物也。  </p>
<p>南方有鸟焉，名曰蒙鸠，以羽为巢，而编之以发，系之苇苕（tiáo），风至苕折，卵破子死。巢非不完也，所系者然也。西方有木焉，名曰射干，茎长四寸，生于高山之上，而临百仞之渊，木茎非能长也，所立者然也。蓬生麻中，不扶而直；白沙在涅，与之俱黑。兰槐之根是为芷，其渐之滫，君子不近，庶人不服。其质非不美也，所渐者然也。故君子居必择乡，游必就士，所以防邪辟而近中正也。  </p>
<p>物类之起，必有所始。荣辱之来，必象其德。肉腐出虫，鱼枯生蠹。怠慢忘身，祸灾乃作。强自取柱，柔自取束。邪秽在身，怨之所构。施薪若一，火就燥也，平地若一，水就湿也。草木畴生，禽兽群焉，物各从其类也。是故质的张，而弓矢至焉；林木茂，而斧斤至焉；树成荫，而众鸟息焉。醯酸，而蚋聚焉。故言有招祸也，行有招辱也，君子慎其所立乎！  </p>
<p>积土成山，风雨兴焉；积水成渊，蛟龙生焉；积善成德，而神明自得，圣心备焉。故不积跬步，无以至千里；不积小流，无以成江海。骐骥一跃，不能十步；驽马十驾，功在不舍。锲而舍之，朽木不折；锲而不舍，金石可镂。蚓无爪牙之利，筋骨之强，上食埃土，下饮黄泉，用心一也。蟹六跪而二螯，非蛇鳝之穴无可寄托者，用心躁也。  </p>
<p>是故无冥冥之志者，无昭昭之明；无惛惛之事者，无赫赫之功。行衢道者不至，事两君者不容。目不能两视而明，耳不能两听而聪。螣蛇无足而飞，鼯鼠五技而穷。《诗》曰：“尸鸠在桑，其子七兮。淑人君子，其仪一兮。其仪一兮，心如结兮！”故君子结于一也。  </p>
<p>昔者瓠巴鼓瑟，而流鱼出听；伯牙鼓琴，而六马仰秣。故声无小而不闻，行无隐而不形。玉在山而草木润，渊生珠而崖不枯。为善不积邪？安有不闻者乎？  </p>
<p>学恶乎始？恶乎终？曰：其数则始乎诵经，终乎读礼；其义则始乎为士，终乎为圣人，真积力久则入，学至乎没而后止也。故学数有终，若其义则不可须臾舍也。为之，人也；舍之，禽兽也。故书者，政事之纪也；诗者，中声之所止也；礼者，法之大分，类之纲纪也。  </p>
<p>故学至乎礼而止矣。夫是之谓道德之极。礼之敬文也，乐之中和也，诗书之博也，春秋之微也，在天地之间者毕矣。  </p>
<p>君子之学也，入乎耳，着乎心，布乎四体，形乎动静。端而言，蝡而动，一可以为法则。小人之学也，入乎耳，出乎口；口耳之间，则四寸耳，曷足以美七尺之躯哉！古之学者为己，今之学者为人。君子之学也，以美其身；小人之学也，以为禽犊。故不问而告谓之傲，问一而告二谓之囋。傲、非也，囋、非也；君子如向矣。学莫便乎近其人。礼乐法而不说，诗书故而不切，春秋约而不速。方其人之习君子之说，则尊以遍矣，周于世矣。故曰：学莫便乎近其人。 </p>
<p>学之经莫速乎好其人，隆礼次之。上不能好其人，下不能隆礼，安特将学杂识志，顺诗书而已耳。则末世穷年，不免为陋儒而已。将原先王，本仁义，则礼正其经纬蹊径也。若挈裘领，诎五指而顿之，顺者不可胜数也。不道礼宪，以诗书为之，譬之犹以指测河也，以戈舂黍也，以锥餐壶也，不可以得之矣。故隆礼，虽未明，法士也；不隆礼，虽察辩，散儒也。  </p>
<p>问楛者，勿告也；告楛者，勿问也；说楛者，勿听也。有争气者，勿与辩也。故必由其道至，然后接之；非其道则避之。故礼恭，而后可与言道之方；辞顺，而后可与言道之理；色从而后可与言道之致。故未可与言而言，谓之傲；可与言而不言，谓之隐；不观气色而言，谓之瞽。故君子不傲、不隐、不瞽，谨顺其身。诗曰：“匪交匪舒，天子所予。”此之谓也。  </p>
<p>百发失一，不足谓善射；千里跬步不至，不足谓善御；伦类不通，仁义不一，不足谓善学。学也者，固学一之也。一出焉，一入焉，涂巷之人也；其善者少，不善者多，桀纣盗跖也；全之尽之，然后学者也。  </p>
<p>君子知夫不全不粹之不足以为美也，故诵数以贯之，思索以通之，为其人以处之，除其害者以持养之。使目非是无欲见也，使耳非是无欲闻也，使口非是无欲言也，使心非是无欲虑也。及至其致好之也，目好之五色，耳好之五声，口好之五味，心利之有天下。是故权利不能倾也，群众不能移也，天下不能荡也。生乎由是，死乎由是，夫是之谓德操。德操然后能定，能定然后能应。能定能应，夫是之谓成人。天见其明，地见其光，君子贵其全也。</p>

    </div>

    
    
    

    <footer class="post-footer">
          

<div class="post-copyright">
<ul>
  <li class="post-copyright-author">
      <strong>本文作者： </strong>诺为
  </li>
  <li class="post-copyright-link">
      <strong>本文链接：</strong>
      <a href="http://www.887978.xyz/article/3057080206.html" title="分享：荀子 - 劝学">http://www.887978.xyz/article/3057080206.html</a>
  </li>
  <li class="post-copyright-license">
      <strong>版权声明： </strong>本博客文章除特别声明外，均采用 <a href="https://creativecommons.org/licenses/by-nc-sa/4.0/" rel="noopener" target="_blank"><i class="fab fa-fw fa-creative-commons"></i>BY-NC-SA</a> 许可协议。转载请注明出处！
  </li>
</ul>
</div>

          <div class="followme">
  <span>欢迎订阅或关注</span>

  <div class="social-list">

      <div class="social-item">
          <a target="_blank" class="social-link" href="/atom.xml">
            <span class="icon">
              <i class="fa fa-rss"></i>
            </span>

            <span class="label">RSS</span>
          </a>
      </div>

      <div class="social-item">
          <a target="_blank" class="social-link" href="https://budaig.github.io">
            <span class="icon">
              <i class="fab fa-github"></i>
            </span>

            <span class="label">GitHub</span>
          </a>
      </div>
  </div>
</div>

          <div class="post-tags">
              <a href="/tags/%E5%8A%9D%E5%AD%A6/" rel="tag"><i class="fa fa-tag"></i> 劝学</a>
              <a href="/tags/%E8%8D%80%E5%AD%90/" rel="tag"><i class="fa fa-tag"></i> 荀子</a>
          </div>

        

          <div class="post-nav">
            <div class="post-nav-item">
                <a href="/article/1354738643.html" rel="prev" title="立夏小思">
                  <i class="fa fa-angle-left"></i> 立夏小思
                </a>
            </div>
            <div class="post-nav-item">
                <a href="/article/8881160529.html" rel="next" title="写在安安一周岁之际">
                  写在安安一周岁之际 <i class="fa fa-angle-right"></i>
                </a>
            </div>
          </div>
    </footer>
  </article>
</div>






    <div class="comments" id="waline"></div>
</div>
  </main>

  <footer class="footer">
    <div class="footer-inner">

  <div class="copyright">
    &copy; 2016 – 
    <span itemprop="copyrightYear">2026</span>
    <span class="with-love">
      <i class="fa fa-heart"></i>
    </span>
    <span class="author" itemprop="copyrightHolder"><a href="/">日新知</a></span>
  </div>
  <div class="powered-by">Powered by <a href="https://hexo.io/" rel="noopener" target="_blank">Hexo</a> & <a href="https://theme-next.js.org/mist/" rel="noopener" target="_blank">NexT.Mist</a>
  </div>

    </div>
  </footer>

  
  <div class="toggle sidebar-toggle" role="button">
    <span class="toggle-line"></span>
    <span class="toggle-line"></span>
    <span class="toggle-line"></span>
  </div>
  <div class="sidebar-dimmer"></div>
  <div class="back-to-top" role="button" aria-label="返回顶部">
    <i class="fa fa-arrow-up fa-lg"></i>
    <span>0%</span>
  </div>
  <div class="reading-progress-bar"></div>

<noscript>
  <div class="noscript-warning">Theme NexT works best with JavaScript enabled</div>
</noscript>


  
  <script src="/lib/animejs/lib/anime.min.js" integrity="sha256-XL2inqUJaslATFnHdJOi9GfQ60on8Wx1C2H8DYiN1xY=" crossorigin="anonymous" defer></script>
  <script src="/lib/@fancyapps/ui/dist/fancybox/fancybox.umd.js" integrity="sha256-a+H7FYzJv6oU2hfsfDGM2Ohw/cR9v+hPfxHCLdmCrE8=" crossorigin="anonymous" defer></script>
  <script src="/lib/lozad/dist/lozad.min.js" integrity="sha256-mOFREFhqmHeQbXpK2lp4nA3qooVgACfh88fpJftLBbc=" crossorigin="anonymous" defer></script>
<script src="/js/comments.js" defer></script><script src="/js/utils.js" defer></script><script src="/js/motion.js" defer></script><script src="/js/schemes/muse.js" defer></script><script src="/js/sidebar.js" defer></script><script src="/js/next-boot.js" defer></script>

  <script src="/lib/hexo-generator-searchdb/dist/search.js" integrity="sha256-xFC6PJ82SL9b3WkGjFavNiA9gm5z6UBxWPiu4CYjptg=" crossorigin="anonymous" defer></script>
<script src="/js/third-party/search/local-search.js" defer></script>




  <script src="/js/third-party/fancybox.js" defer></script>



  




<script class="next-config" data-name="waline" type="application/json">{"lang":"zh-CN","enable":true,"serverURL":"https://rxzwaline.vercel.app","cssUrl":"https://unpkg.com/@waline/client@v2/dist/waline.css","commentCount":false,"pageview":false,"locale":{"placeholder":"闻言如见其人"},"dark":"auto","visitor":false,"meta":["nick","mail","link"],"requiredMeta":["nick"],"pageSize":10,"el":"#waline","comment":true,"libUrl":"//unpkg.com/@waline/client@v2/dist/waline.js","path":"/article/3057080206.html"}</script>
<link rel="stylesheet" href="https://unpkg.com/@waline/client@v2/dist/waline.css">
<script>
document.addEventListener('page:loaded', () => {
  NexT.utils.loadComments(CONFIG.waline.el).then(() =>
    NexT.utils.getScript(CONFIG.waline.libUrl, { condition: window.Waline })
  ).then(() => 
    Waline.init(Object.assign({}, CONFIG.waline,{ el: document.querySelector(CONFIG.waline.el) }))
  );
});
</script>

</body>
</html>
